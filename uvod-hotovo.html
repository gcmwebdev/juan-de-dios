<!DOCTYPE HTML>
<html lang="en">
<head>
  <meta charset="UTF-8">
  <title>Juan de Dios - GCM</title>
  <link href="css/style.css" rel="stylesheet" type="text/css" media="screen, projection" />
  <link href='http://fonts.googleapis.com/css?family=Black+Ops+One|Oxygen|Bowlby+One+SC|Average+Sans' rel='stylesheet' type='text/css'>
  <script type="text/javascript" src="/js/jquery.js"></script>
  <script src="/script.js"></script>
</head>
<body>
  <div id="wrapper">
    <div id="header">
      <img src="img/logo.png" alt="" />
      <ul>
        <li><a href="#">ÚVOD</a></li>
        <li><a href="#">HERCI</a></li>
        <li><a href="#">HUDBA</a></li>
        <li><a href="#">FILMY</a></li>
      </ul>
    </div>
    <div id="content">
      <h1>Juan de Dios</h1>
      Juan de Dios - Boží blázon



Viac než štyridsať rokov hľadal svoju životnú cestu; modlil sa, aby mu Boh zjavil, kde ho chce 



mať. Bol pastierom, vojakom, sluhom, bezdomovcom, psychickým pacientom, žobrákom, 



mnohí ho nechápali a volali ho Boží blázon. Posledných desať rokov života mu však stačilo 



na&nbsp;to, aby dosiahol métu svätosti a zanechal za&nbsp;sebou veľké dielo – hospitálsku rehoľu 



milosrdných bratov, ktorí sa dodnes venujú nezištnému ošetrovaniu chorých a biednych po 



celom svete.



Hra Juan de Dios je už štvrtým veľkým divadelným projektom, ktorý pod&nbsp;vedením sestier z 



Rodiny Panny Márie pripravilo a nacvičilo viac než 150 študentov a žiakov Spojenej katolíckej 



školy v&nbsp;Nitre. Okrem hercov a tanečníkov to boli i speváci a hudobníci so svojimi živými 



vstupmi, kulisári, technici, kostymérky či maskérky. Všetci to zvládli s&nbsp;veľkou radosťou a 



nadšením popri svojich bežných študentských povinnostiach, najstarší dokonca i maturitných 



písomkách, za&nbsp;čo im patrí veľká vďaka a uznanie.



V&nbsp;dňoch 31. marca až 4. apríla 2012 sa uskutočnilo v&nbsp;Starom divadle Karola Spišáka v 



Nitre sedem predstavení divadelnej hry o&nbsp;tomto nezvyčajnom svätcovi. Okrem rodičov, 



súrodencov, spolužiakov a priateľov našich hercov prijali pozvanie i mnohí vzácni hostia: 



nitriansky biskup Mons. Viliam Judák, pomocný biskup Mons. Marián Chovanec, riaditeľ 



Biskupského úradu v&nbsp;Nitre Mons. Štefan Vallo, riaditeľ Diecézneho školského úradu v&nbsp;Nitre 



Ing. Augustín Hriadel, rektor Kňazského seminára sv. Gorazda v&nbsp;Nitre Mons. Pavol Zahatlan, 



duchovný otec Rodiny Panny Márie P. Paul Maria Sigl, mnohí kňazi a sestry zasväteného 



života. Veľmi milá bola aj účasť členov rehole Milosrdných bratov – nasledovníkov sv. Jána z 



Boha – pod&nbsp;vedením priora brata Jána Karlíka, ktorý so sebou priniesol i relikviu svätca.



Je pre nás všetkých veľkým potešením, že sa podarilo zabezpečiť ďalšie tri predstavenia tejto 



úspešnej hry v&nbsp;dňoch 6. – 8. mája 2012, tentokrát v&nbsp;Divadle Andreja Bagara v&nbsp;Nitre. 



Pohnuté osudy a dobrodružný život sv. Jána z&nbsp;Boha, ktoré tak presvedčivo sprítomnili naši 



študenti, sú i pre dnešného človeka žiarivým príkladom toho, čo dokáže Božia milosť v 



človeku, ktorý sa jej otvorí.



Prosme zmŕtvychvstalého Krista, aby tieto predstavenia boli i pre nás povzbudením a 



impulzom na&nbsp;poznávanie a ochotné plnenie Božej vôle v&nbsp;našich životoch, a to i napriek 



nepochopeniu a všetkým prekážkam.



                                                  Mgr. Ing. Karol Žák, CSc., riaditeľ Spojenej katolíckej školy v&nbsp;Nitre

    
    </div>
    <footer>
      &copy; 2013, GCM, krúžok WebDeveloper
    </footer>
  </div>
  <div id="footer"></div>
</body>
</html>
