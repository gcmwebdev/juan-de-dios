<!DOCTYPE HTML>
<html lang="en">
<head>
  <meta charset="UTF-8">
  <title>Juan de Dios - GCM</title>
  <link href="../style.css" rel="stylesheet" type="text/css" media="screen, projection" />
   <link href='http://fonts.googleapis.com/css?family=Oswald:400,300&subset=latin,latin-ext' rel='stylesheet' type='text/css'>
   <link href="css/lightbox.css" rel="stylesheet" />
   <script src="js/jquery-1.10.2.min.js"></script>
   <script src="js/lightbox-2.6.min.js"></script> 
   <script type="text/javascript"  src="/js/jquery.js"></script>
 
  
</head>
<body>
<div id="back">
<div id="header">
      <div id="logo"><img  src="../img/logo.png" alt="" /></div>
      <div id="menu">
	  <ul>
        <li><a href="#">O hre</a></li>
         <li><a href="#">účinkujúci</a>
								<ul>
									<li><a href="#">Hlavne postavy</a></li>
									<li><a href="#">Hlavne postavy</a></li>
									<li><a href="#">Hlavne postavy</a></li>
									<li><a href="#">Hlavne postavy</a></li>
									<li><a href="#">Hlavne postavy</a></li>
								</ul>
								</li>
        <li><a href="#">HUDBA</a></li>
		<li><a href="#">fotky</a><ul>
									<li><a href="#">Divadlo Andreja bagara</a></li>
									<li><a href="#">tanec - nácvik</a></li>
									<li><a href="#">Hlavne postavy</a></li>
									<li><a href="#">Hlavne postavy</a></li>
									<li><a href="#">Hlavne postavy</a></li>
								</ul></li>
		<li><a href="#">FILMY</a></li>
        <li><a href="#">ankety</a></li>
      </ul>
	  <div id="flag"></div>
	  </div>
    </div>
</div>
  <div id="wrapper" >    
    <div id="content">
	<div id='hlavicka'>
	
<h2><u>Ešteže mi briadka nezhorela...</u>  (Ondrej Antl)</h2>
<strong><em>Určite ho všetci poznáte. Dlhé vlasy a briadka. Vyžíva sa v šerme a lezení. Je to 
totálny „salámista“ reč je o Ondrejovi Antlovi, ktorý v hre stvárnil niekoľko úloh. Mohli ste 
ho vidieť ako šermiara v scéne Vojna, ale hlavne ako tanečníka v tancoch Dedina, Blázni 
a Oheň.</em></strong></div>
<div class="col1"><br /><strong>Prečo si sa rozhodol, že budeš v hre tancovať?</strong><p>
Ja som sa nerozhodol, pôvodne som sa napísal na rolu herca. Aj to takmer padlo, lebo som 
neprišiel kvôli chorobe (som chorý raz za rok a ešte aj to som vystihol) na prvé nácviky. 
Potom ma nejako opustil entuziazmus. Mal som v pláne vykašľať sa na to. Ešteže pri mne stál 
Mathiass Jenis a furt mi „húkal“ do hlavy, aby som tam šiel. Tanec skrsol v hlave sestry Márie 
Marthe a ja mám „salámistickú" povahu. Ak mám niečo spraviť, tak to spravím, len to nesmie 
byť v rozpore s nejakými mojimi zásadami. Občas treba aj niečo vytrpieť, ale to len niekedy, 
aby ste si nemysleli... 
<br />Nasledujúci rozhovor zachytáva moje rozhodnutie. Doteraz neviem, ako je možné, že som sa 
tam vôbec ocitol...<br />
<em>Sestra:</em> „Ondro, budeš tancovať? Veľmi by nám to pomohlo.”
<br /><em>Ja:</em> „No, veď čo už narobím.”<br />
<em>Sestra:</em> „Tebe sa asi moc nechce, čo? Veď sa trochu premôž!”
<br /><em>Ja:</em> „A veď dobre teda.”<br />
</p> 
<br /><strong>Ako sa ti tancovalo? Čo hovoríš na choreografov?</strong><p>
Tancovalo sa mi relatívne dobre. Moje hodnotenie závisí od tanca. V <em>Dedine</em> mi to moc nešlo 
a nevedel som sa stále usmievať. <em>Blázni</em> boli, hlavne po toľkých razoch, už dosť nezáživným 
tancom. U mňa vyhráva jednoznačne <em>Oheň</em>, aj napriek tomu „krásnemu pyžamku“, čo 
som mal na sebe oblečené (Keď si odmyslím pohľady dívakov, tak v ňom nebolo zas až tak 
nepríjemne. Asi si niečo také zoženiem na nosenie vo voľnom čase. <em>Oheň</em> sa mi páčil už
od začiatku. Bola tu použitá veľmi príjemná hudba a aj celkovo táto scéna vyzerala dobre, a 
to nielen vďaka našim dievkam. 
<br />Choreografi?<br />
Čo by som mal na nich hovoriť? Ja som nenaročný. Čo mi povedia, to spravím. (Na toto 
si dávajte pozor, nikdy neviete, kto mi čo zašepká do uška). Sú to profesionáli a ďalej to 
neriešim. Čo sa mňa týka, nič mi neprekážalo.
</p> 
<br /><strong>Tancuješ aj vo voľnom čase?</strong><p>
Si robíš „srandu“? Vyzerám, že tancujem?! To teda nie. Ja nie som žiadny diskotékový kráľ či 
parketový lev. Nejaký spontánny pohyb v rytme hudby mi nič nehovorí. Jednoducho, nie som 
pre to stvorený. Nedokážem sa odviazať. Človek predsa nemôže vedieť všetko. Ale valčík, 
polku či tango si na dobrom plese a v dobrej spoločnosti rád zatancujem.
</p> 
<br /><strong>Čo sa skrýva za tvojou silou? Tvoje akrobatické kreácie s Luckou si predsa určite vyžadovali 
veľkú fyzickú (aj psychickú) silu a odvahu.</strong><p>
Nemyslím si o sebe, že som silný človek, to skôr Lucka je silná a odvážna. Odovzdať sa do 
rúk človeka, ktorého v podstate ani nepoznala, to chce odvahu. Tancovať s ním vo výške 
dvoch metrov, ešte väčšiu. Zvlášť, keď sme to prvýkrát nacvičovali až v utorok, pár dní pred 
predstavením, a hore sme si to prešli len zopárkrát. Dva metre nie sú príliš vysoko, ale keď 
padneš zle, dorazíš sa aj na rovnej zemi. Bral som to veľmi zodpovedne a doteraz ma hnevajú
všetky zranenia, ktoré musela vytrpieť a ktoré mnohí ani nevideli.
<br />Všetci vieme, že na tomto svete nie je nič dokonalé, ale výsledkom jednoduchej limity 
(lim x), kde x sa blíži k dokonalosti je pre mňa Lucka ako dokonalá „parťáčka“ (Inak, takéto 
príklady vás naučí p. p. Jenisová). Nesmierne si vážim, že som mal česť stáť po boku takej 
úžasnej, silnej a krásnej mladej dámy. A to som sa ja, hulvát, ani poriadne osobne za všetko 
nepoďakoval...<br /></p></div>
    </div>
  </div>
  <div id="back1"><div id="footer"><div> <img src="img/gcm_logo.png" style="position: absolute; top: -20px; left: 0px" > <div style="padding-left: 60px; float: left; font-family: moje-reg; font-size:1.2em">Gymnázium sv. Cyrila a Metoda - Spojená katolícka škola v Nitre  |  2013</div></div>
  
  </div>
</body>
</html>
