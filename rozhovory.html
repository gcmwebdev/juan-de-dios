<meta charset="utf-8"> 

<h2><u>Juana poznala od&nbsp;osemnástky</u> (sr.Mária Marthe)</h2><strong><em>Sestra Mária Marthe má za&nbsp;sebou už niekoľko úspešných školských divadelných hier. Ale hra, ktorú priviedla na&nbsp;svetlo sveta tento raz a to, čo sa jej podarilo zo študentov vykresať, je neuveriteľné. Juan de Dios nechal stáť v&nbsp;úžase nejedného diváka. Pozrime sa na&nbsp;svet režisérky zbližšia.</em></strong>
<p><strong>Sestra Mária Marthe, čo vám dal<em> Juan de Dios</em>?</strong></p>
V&nbsp;skratke sa to asi ani nedá povedať. Pozerám spať na&nbsp;tie dlhé mesiace, kedy sa najskôr
tvorila hra na&nbsp;papieri, potom v&nbsp;malej telocvični. Pamätám sa veľmi dobre na&nbsp;castingy
a nesmelých študentov. Potom prišli prvé „oťukávačky“, zábava, ale aj drina, prebdené
noci, radikálne úpravy hry, no i zvláštny pocit z&nbsp;toho, že sme pred&nbsp;dvoma rokmi zdvihli
latku, a preto ju nesmieme teraz podliezť. Bolo potrebné pripraviť sa na&nbsp;úspešný skok
do výšky, ktorá nebola priamo určená. Keďže sa od&nbsp;poslednej hry zmenil tím účinkujúcich
skoro kompletne, znamenalo to pre mňa začať celkom od&nbsp;nuly, a neostať pri nej. Bola to
výzva. <em>Juan de Dios</em> priniesol so sebou veľa nečakaných situácii, radosti a nadšenia,
ale i zopár vrások a šedivých vlasov. Spolu s&nbsp;touto hrou som vstúpila do školy, kde som sa každodenne mala učiť dôverovať, prekonávať, byť optimistom, aj keď realita navádzala na&nbsp;pesimizmus. Zdolávať skúšky, a to nemyslím len tie divadelné. Nečakať na&nbsp;prestávky, ale
hneď sa popasovať s&nbsp;každou úlohou. Zúčastňovať sa výletov do neznáma, hoci by som radšej kráčala po známej vychodenej cestičke. Odovzdať čo najjasnejšie myšlienku hry tým, ktorí
budú stať na&nbsp;javisku a zároveň prosiť nebo o&nbsp;priazeň. 
<em>Juan de Dios</em> ma naučil, že Boh dokáže aj divadlom otvárať ľudské srdcia a meniť nás k&nbsp;lepšiemu.

<p><strong>Prečo práve <em>Juan de Dios</em>?</strong></p>
Sv. Juan de Dios mi bol veľmi sympatický. Nespĺňal žiadne naše veľakrát mylné predstavy o&nbsp;svätých a dokonalých ľuďoch. Nebol to hrdina – superman, ani krásavec, ktorého si človek
hneď všimne. Nebol ani bohatý a ani učený. V&nbsp;živote si prešiel mnohými skúškami.
Roky nevidel zmysel svojho života. V&nbsp;ľudských očiach bol nula, dokonca blázon. Ešte aj žobráci si mysleli, že sú na&nbsp;tom lepšie ako on. Vraj toto má byť hlavná postava, ktorej
divák chce fandiť? Vravím si: „Áno! Veď nerobíme divadlo pre americkú produkciu, kde sú dovolení len dokonali superhrdinovia. Juan je jeden z&nbsp;nás. V&nbsp;jeho príbehu sú skryté aj tie naše.“ 
V&nbsp;čom sa však Juan od&nbsp;nás dosť odlišuje, čo má a my nie, je jeho veľká dôvera v&nbsp;nekonečné Božie milosrdenstvo a absolútna sloboda ísť proti prúdu za&nbsp;spoznanou pravdou, nech to stojí, čo to stojí, a nestráca pri tom lásku.

<p><strong>Kedy ste sa prvýkrát stretli so životným príbehom Jána z&nbsp;Boha?</strong></p>
Keď som mala osemnásť, dostala sa mi do ruky kniha o&nbsp;jeho živote. Bol to román, pútavo písaný a ešte k&nbsp;tomu v&nbsp;nemčine. (Nemčinu som milovala.) Prečítala som ho za&nbsp;tri dni. Vtedy som si pomyslela: „Tak toto by bol námet na&nbsp;film alebo divadlo.“ Dnes sú filmy častokrát bez
príbehu, nemajú divákovi čo ponúknuť. Toto bol veľmi silný príbeh, dokonca pravdivý, žiadna fikcia. To, že raz budem písať scenár <em>Juan de Dios- Boží blázon</em> by mi vtedy ani len vo sne nenapadlo. Netušila som, že raz budem pracovať s&nbsp;mladými ľuďmi a stáť s&nbsp;nimi na&nbsp;divadelných doskách. Moje plány boli celkom iné. Človek mieni, no Pán Boh mení.

<strong>Ako sa rodí divadelný scenár?</strong>
<p>Vždy inak. Juan sa začal na&nbsp;jednej svadbe, keď sa vydávala naša bývala študentka Zuzka Štefánková. Sobáš bol v&nbsp;kláštornom kostole. Myslím, že to bolo v&nbsp;máji pred&nbsp;rokom. Vraj to
bola veľmi pekná svätá omša. Ja som však bola mimo reality. V&nbsp;mysli sa tam predo mnou zrazu začali vynárať scény z&nbsp;hry. Je to akoby ste videli film na&nbsp;takom zvláštnom čiernom pozadí. Stačí si ho len zapamätať, potom zachytiť na&nbsp;papier a aktérom vložiť do úst slová, aby film nezostal nemý. Po sobáši vravím sestrám: „Osvietilo ma! Bude hra! Videla som ju!“
</p>

<strong>Videli ste ju celú?</strong>
<p>Nie, len niektoré časti. Videla som najskôr scénu, v&nbsp;ktorej tajomná pastierka (Panna Mária) vychádza z&nbsp;lesa a zachraňuje zraneného Juana. Už bolo treba len nájsť tých dvoch, ktorí to
v&nbsp;mojej mysli na&nbsp;tej svadbe tak výborne hrali a ktorých som tak jasne videla, hoci sa nič nepremietalo. Aspoň to tvrdili svadobčania. Ja si z&nbsp;tej svadby nič nepamätám.
</p>

<strong>Podľa čoho ste si vyberali hlavnú postavu?</strong>
<p>Tak, ako som tu opísala sv. Juana de Dios je asi všetkým jasné, že nájsť niekoho, kto mu bude vnútorne podobný, nebude ľahká záležitosť. A ani nebola. Bolo viac než veľkou výzvou zahrať nadšeného zasnívaného mladíka; padlého vojaka; zúfalca; hľadajúceho zrelého muža, ktorý bojuje sám so sebou; blázna, ale aj pokojného rehoľníka, ktorý pozná pády i vstávania; svedka milosrdnej lásky; muža, ktorý odpúšťa, čo sa ľudsky odpustiť nedá. Dlho som nevedela, kto bude hrať Juana. V&nbsp;duchu som sa pýtala: „Ako bude môcť zahrať tak náročnú úlohu sedemnásťročný/ osemnásťročný študent, ktorý si v&nbsp;živote ešte skoro nič neprežil?“ Prišli aj ťažké chvíle, kedy som si myslela, že som napísala hru, ktorú nebude mať kto hrať. V&nbsp;škole sme síce mali šikovných chalanov, ktorí majú aj nejaké tie divadelné skúsenosti, no šikovnosť a skúsenosti, keď som sa tak na&nbsp;postavu Juana de Dios pozerala, tu nestačili. Nebolo mi všetko jedno, keď sa blížili Vianoce a ja som ešte stále nemala hlavnú postavu.
Nakoniec sa z&nbsp;hmly vynoril Juraj Vontorčík. Tá hmla bola poriadne hustá.
</p>

<strong>Vraví sa, že každá vaša hra má nejaký symbol. Aký mala hra <em>Boží blázon</em>?</strong>
<p>Asi to bude znieť dosť nečakane, ale jednoznačným symbolom tejto hry boli VLASY. Davidko, ktorý hral malého Juana, sa nesmel na&nbsp;nožnice ani len pozrieť. Je to športovec, má rád krátke vlasy. No a veľký Juan je skôr umelec. Tu sme mali opačný problém, vlasy potrebovali radikálny jarný strih. No nielen Juan išiel pod&nbsp;nožnice. Viacerí mali poriadnu hrivu, ani sme im do tváre nevideli. Vravím im: „Keď už hráte, nech je aj vidieť ako sa tvárite.“ Nebolo času na&nbsp;dlhé prehováranie. Jedného dňa som zavolala na&nbsp;nácvik našu kamarátku, kaderníčku Martinku. Oznámila som, že ten, na&nbsp;koho ukážem prstom, sa pôjde dať ostrihať. A bolo vybavené. Celý večer sme strihali.</p>

<strong>Išli všetci dobrovoľne?</strong>
<p>Nemali na&nbsp;výber, ale ani nešomrali. Išla som aj ja a sr. Mária Zuzana, treba ísť predsa príkladom. A tak sa stali vlasy symbolom <em>Božieho blázna</em>. Pani profesorke Jenisovej sa
táto rýchla akcia s&nbsp;nožnicami veľmi páčila. Neviem, či aj jej synovi. Prežil to aj veľký Juan, hoci ten to znášal asi najhoršie. Z&nbsp;času na&nbsp;čas mi pripomenul, aká krivda bola na&nbsp;ňom spáchaná. Určite to spomenie aj v&nbsp;jeho rozhovore pre časopis. Chcel si nechať dlhé vlasy a Juan de Dios mu zrazu zmaril plány... či vlastne režisér?
</p>





<strong>Kto vás herecky prekvapil na&nbsp;castingu alebo neskôr na&nbsp;skúškach?</strong>
<p>Na&nbsp;castingu jednoznačne Juraj Daniš, náš potulný spevák Antonio Melro. Poznala som ho len zvidenia. Prišiel, vzal do ruky neznáme texty a čítal ich, ako keby ich doma študoval celú noc. Mal krásny jasný hlas, prirodzený prejav, správny šmrnc. Dostal úlohu zahrať slobodného umelca, ktorý ospevuje krásu betónového sídliska. Postavil sa na&nbsp;zelenú debničku a začal recitovať s&nbsp;humorným pátosom o&nbsp;Klokočine, dokonca vo veršoch. Vravím si: „Tak toto tu ešte nebolo a asi ani už nebude!“ Úplne mi aj sestre Márii Zuzane zdvihol náladu.</p>
<strong>Nechceli ste, aby hral hlavnú postavu práve on?</strong>
<p>Je dôležité nájsť na&nbsp;každú postavu z&nbsp;hry ten správny typ človeka. Juraj Daniš bol jasný slobodný umelec. Mal všetko, čo by mal Antonio Melro mať. Juraj Vontorčík mal zase vnútornú charizmu, ktorú potrebovala postava Juana, bol aj dosť iný ako zvyšok osadenstva, a to skoro vo všetkom. Mal s&nbsp;Juanom veľa spoločného. Videla som v&nbsp;ňom veľký potenciál, ktorý bolo treba čo najlepšie využiť. Myslím, že sa nám to podarilo.</p>
<strong>S&nbsp;ktorými postavami sa najľahšie nacvičovalo a s&nbsp;ktorými ste sa naopak najviac natrápili?</strong>
<p>Najľahšie nácviky boli s&nbsp;malým Juanom Davidom Sedmákom. Je to prirodzený herecký talent. Rýchlo pochopil, čo má robiť, ako hrať. Bol na&nbsp;každom nácviku a bolo jedno, či sme hrali v&nbsp;hudobnej miestnosti na&nbsp;internáte, alebo v&nbsp;telocvični, vždy išiel naplno. Nemusela
som mu predčítavať text, aby počul ako má intonačne a výrazovo pracovať s&nbsp;hlasom.
Stačilo povedať napr.: „Túto vetu povedz prekvapene.“ A on to tak povedal. Okrem
toho vedel už po prvom týždni všetky texty naspamäť a radil aj ostatným, keď textovo vypadli. Veľa sme sa spolu nasmiali. 
</p>
<p>Najnáročnejšie to bolo so scénami <em>Vojna a Granada</em>.</p>
<p>Scény, kde má byť v&nbsp;popredí akcia, dynamika, silný výraz a veľké množstvo ľudí, kde každý robí niečo iné, sú vždy najťažšie. Predstavte si k&nbsp;tomu 12 uletených GCMákov mužského rodu, ktorí po vyučovaní dostanú meče do ruky a majú seriózne nacvičovať vojnu. Alebo si
predstavte kopec takzvaných Granaďanov, ktorí majú zrozumiteľne kričať jeden cez druhého až sa nakoniec nebude dať povedať, či sa zbláznil Juan, oni všetci alebo režisérka...
Z&nbsp;hercov si najviac energie vyžiadala hlavná postava Juan, ale to je prirodzené. Mal najťažšiu úlohu, bol kľúčovou postavou. Každá scéna, v&nbsp;ktorej hral, si vyžadovala celkom iného Juana, ako som už spomínala. Do hlavnej postavy treba investovať najviac, pretože ak sa spraví aj dobrá hra a hlavná postava zrazu nie je hlavná, trpí tým celá hra. Jurko Vontorčík tou hlavnou postavou rozhodne bol.
</p>
<strong>Najoriginálnejšie nácviky?</strong>
<p>S&nbsp;trubadúrom Adamom. Len on a ja. Vedel, že hrá jednu z&nbsp;hlavných postáv už od&nbsp;leta.
Vedel, že bude hrať, veršovať, tancovať a hlavne spievať. Veľmi sa tešil, kedy sa to všetko začne. Nacvičovalo sa už zopár týždňov a <strong>Adam</strong> sa pýta: „Sestrička a my dvaja kedy začíname nacvičovať?“
</p>
<p><strong>Ja</strong> : „Dám ti vedieť, ty si samostatná jednotka. Nestíham, Adamko, a nemám pre teba ani hudbu. Neboj, ozvem sa ti.“</p>
<p><strong>Adam</strong>: „Dobre, dobre, čakám.“
Tento náš rozhovor sa opakoval v&nbsp;pravidelných intervaloch. Čas bežal, dokonca už aj hudba prišla.
</p>
<p><strong>Adam</strong>: „Tak ako, sestra Mária Marthe, dáme si dnes nácvik?“</p>
<p><strong>Ja</strong>: „Jasné, Adamko, ozvem sa ti. Teraz nestíham.“</p>
<p><strong>Adam</strong>: „A kedy?“</p>

<p><strong>Ja:</strong> „Niekedy večer. Zavolám ti.“</p>
<strong>Adam:</strong> „Dobre, dobre, sestrička.“
<p>Prišiel večer aj migréna a ja som, samozrejme, úplne zabudla na&nbsp;Adama. Zrazu zvoní telefón.</p>
<p><strong>Adam:</strong> „Tak ako, sestrička? Kedy prídete na&nbsp;internát?“</p>
<strong>Ja:</strong> „Adamko, dnes neprídem, strašne ma bolí hlava, ale zajtra stopercentne.“
<p>Tento náš rozhovor sa zopakoval viackrát. Keď už začal tlačiť čas, prišla intenzívna chvíľa 
nácvikov o&nbsp;pol desiatej večer v&nbsp;malej telocvični- len ja a trubadúr.
Celkom pekne to zvládol. Niektorí diváci si mysleli, že sme si ho požičali z&nbsp;konzervatória.</p>
<strong>Aká bola vaša najobľúbenejšia scéna?</strong>
<p><em>Pád - Záchrana.</em> Bola to pre mňa silná scéna. Juan ju hral veľmi presvedčivo. Videla
som v&nbsp;ňom naozaj muža prosiaceho o&nbsp;záchranu. Do textu som vložila tak trochu aj moje 
prežívanie, o&nbsp;to to bolo pre mňa silnejšie.</p>
<strong>Ste zohratý sesterský divadelný tím už niekoľko rokov. Boli medzi vami aj nejaké názorové 
roztržky v&nbsp;zákulisí?</strong>
<p>Roztržky nie, rozdielne predstavy áno. Napr. ja som chcela, aby bol Juan vždy oblečený 
chudobne, hovorím tomu v „zašmudlanej“ špinavej látke. Všetkých okrem Granaďanov
a seňora Francesca (Paťa Reža) s&nbsp;manželkou (Helou Molnárovou) som chcela 
mať „ušmudlaných“, pretože išlo o&nbsp;príbeh jednoduchých chudobných ľudí zo 16.storočia. 
No to sa sestrám nepozdávalo. Vraj Juan musí byť pekný a hlavne pri Beatriz nesmie vyzerať 
ako chudobný príbuzný. Musia tvoriť krásny pár. Ustúpila som. Výhrady sa týkali aj Juanovho 
plazenia sa v&nbsp;scéne <em>Záchrana</em>, celý čas sa tam totiž plazil po tom špinavom baletizole. Tu som 
nechcela ustúpiť. Radšej som pred&nbsp;každým nácvikom umývala podlahu. A ani som neustúpila. 
Juan sa plazil celý čas. Chudák, mal z&nbsp;toho aj modriny.</p>
<strong>Neodmysliteľnou súčasťou hry je tanec a výborná hudba. Ako vnímate tieto dve zložky?</strong>
<p>Bez toho si naše divadlo ani neviem predstaviť. Máme šikovných choreografov.
Každý jeden tanec bol skvelý, pretože mal myšlienku a výborných tanečníkov, ktorí ma 
svojimi výkonmi veľmi milo prekvapili.</p>
<strong>Mali ste predstavu o&nbsp;tancoch alebo ste to nechali celkom na&nbsp;choreografov?</strong>
<p>Čo sa týka jednotlivých tanečných prvkov, to je jasná záležitosť choreografov. Ja som 
mala predstavu, čo má tanec znázorňovať, pretože aj tanec ma svoj príbeh. Jeho úlohou 
je umocniť hraný dej. Napríklad <em>„v&nbsp;čiernych myšlienkach“</em> som chcela, aby sa okolo Juana 
vytvorila nejaká sieť alebo pavučina, do ktorej sa chytil a nemôže vyjsť von. Beba s&nbsp;Ľubom sa 
na&nbsp;tom
dobre potrápili. Oplatilo sa.</p>
<strong>A čo pesničky?</strong>
<p>Sestry skladateľky a hudobníčky opäť nesklamali. Mohla som sa na&nbsp;ne stopercentne 
spoľahnúť. Granadu napísal náš páter Luis Caudt, odchovanec GCM. Bola to prvá pesnička
hry, ktorú som si našla v&nbsp;e-mailovej schránke. Hneď sa mi dostala do uší. Vedela som, že 
to bude hitovka. A bola. Otčenáš ma dojal asi na&nbsp;každom predstavení. Z&nbsp;Dankinho spevu v 
scéne Záchrana som mala zimomriavky. A pieseň Boží blázon som si v&nbsp;duchu spievala spolu s 
Juanom. Raz dokonca aj nahlas, ale to som bola s&nbsp;osvetľovačmi za&nbsp;hrubým sklom. A verte mi, 
nebola som sama. Tešila som sa aj na&nbsp;hudobnú produkciu trubadúrskych vstupov. Texty som 
písala ja. Bola som zvedavá, ako budú znotované.</p>

<strong>Scéna bola výtvarne spravená na&nbsp;profesionálnej úrovni. Komu za&nbsp;to vďačíme?</strong>
<p>Navrhoval ju profesionálny scénograf, zaslúžilý umelec a náš priateľ František Perger,
ktorý viac ako 30 rokov pracoval v&nbsp;Divadle Andreja Bagara. Vážim si ho. Je to muž na 
správnom mieste, detailista, výtvarník. Mal výborné scénické nápady. O&nbsp;divadle som sa 
naučila veľa práve od&nbsp;neho.</p>
<strong>Splnila hra vaše očakávania?</strong>
<p>Očakávania majú diváci, režisér víziu. Tá bola jasná, aj keď realizácia niekedy vyzerala ako
boj s&nbsp;veternými mlynmi. Niečo sa podarilo tak, ako som chcela, niečo ma dokonca milo
prekvapilo, niečoho som sa musela vzdať v&nbsp;prospech hry.</p>
<strong>Máte už nejaké plány do budúcnosti?</strong>
<p>Plány sú, no zatiaľ nechcem nič konkretizovať. Nechám sa viesť a inšpirovať nebom. Tam
sa vie najlepšie čo, kedy, ako a s&nbsp;kým.</p>
<strong>Odkaz pre študentov:</strong>
<p>Nech vás radosť z&nbsp;nášho spoločného diela Juan de Dios- Boží blázon hreje na&nbsp;duši čo 
najdlhšie, aspoň pokým sa nestretneme na&nbsp;castingu o&nbsp;dva roky...možno aj skôr. </p>
<p>A nezabudnite, že</p>
<p><em>aj keď slnko za&nbsp;mraky zájde,</em></p>
<p><em>kto hľadá Božiu pravdu nájde</em></p>
<p><em>a ten, kto prosí, dostane</em></p>
<p><em>priehrštím a nielen do dlane!</em></p>
<h2><u>Rád chodím bosý</u> (Juraj Vontorčík)</h2>
<p><strong><em>Mnohé médiá sa s&nbsp;ním pokúšali porozprávať. Mnohí novinári chceli nechať svoju prácu, 
lebo pochopili, že sa im to nikdy nepodarí. Mnohé denníky a magazíny mu denne volajú 
a prosia ho aspoň o&nbsp;krátke vyjadrenie. Nám sa to podarilo! My sme tí, ktorým sa podarilo 
získať rozhovor so samotným hlavným predstaviteľom Juana de Dios v&nbsp;hre s&nbsp;rovnomenným 
názvom, Jurajom Vontorčíkom. Predkladáme vám ho v&nbsp;nasledujúcich riadkoch.</em></strong></p>
<strong>Kedy si sa dozvedel, že hráš hlavnú postavu v&nbsp;hre <em>Juan de Dios</em>?</strong>
<p>Ešte pred&nbsp;castingom som bol párkrát oslovený na&nbsp;chodbe ako „Juan“, čo som nebral
vážne. Vraj všetci to hovorili a vedeli o&nbsp;tom, len ja nič. Potom sa ma ale samotná sestra M&M 
spýtala, že či by som do toho šiel...</p>
<strong>Aký je to pocit stvárňovať hlavnú postavu?</strong>
<p>Takýto ( Rozhadzuje rukami, aby sme mali predstavu aký)...a hlavne tento nový pocit
mi nedovolil neprísť na&nbsp;predstavenie.</p>
<strong>Účinkoval si aj v&nbsp;predošlých hrách?</strong>
<p>Chcel som, ale na&nbsp;Pilátovu ženu som bol príliš malý. A na&nbsp;Alžbetu Uhorskú som mal zas krátke 
vlasy.</p>

<strong>Ako sa ti spolupracovalo so sr. Máriou Marthe a ostatnými hercami?</strong>
<p>Spolupracovalo sa mi veľmi dobre, teda až do momentu, keď ma ostrihali...
A s&nbsp;ostatnými to bolo tiež super, len bláznivé tanečníčky v&nbsp;tanci <em>Blázni</em> ma zničili tým sácaním 
a potkýnaním a trhaním a mykaním. Akože mykaním sa. To ma vždy rozosmialo...</p>
<strong>Počas tvojho účinkovania v&nbsp;hre sa vytvoril zástup obdivovateliek. Ako ho vnímaš?</strong>
<p>Žiaden „zástup“ som nevidel.</p>
<strong>Ospravedlňoval si sa v&nbsp;škole často kvôli divadlu?</strong>
<p>Vôbec som sa neospravedlňoval, lebo som nebol v&nbsp;škole... A ak som bol, tak si to 
nepamätám. A ak si to pamätám, tak nepoviem. Ale ak by som náhodou povedal, tak len 
toľko, že, teda, hm, nie nepamätám...</p>
<strong>Keby si mal ešte jednu takúto šancu, využil by si ju?</strong>
<p>Tak určitééé...nie.</p>
<strong>Znovu ako herec? Alebo by si skúsil niečo iné?</strong>
<p>Fú, radšej asi ako spevák. Sestry by nemali dôvod ostrihať ma. (Áno sestra, zas tie vlasy...) 
Alebo len nejakú rolu na&nbsp;dve minúty, aby som si mohol isť pozrieť hru aj z&nbsp;hľadiska.</p>
<strong>Čo ti dalo toto divadlo? Čo ti naopak vzalo?</strong>
<p>Dalo mi to niečo veľmi zaujímavé, zážitok, aký som ešte nezažil, skúsenosť, akú som 
neskúsil... Spoznal som nových ľudí, teda veľa nových ľudí. Dokonca toľko, že (nech mi 
prepáčia) ich až neviem spočítať na&nbsp;prstoch. Ale nie, chcel som povedať, že si nepamätám ich 
mená. A vzalo mi to pojem o&nbsp;čase. Ani neviem, ako a kedy sa začal apríl. Je predsa apríl, či?</p>
<strong>Našiel si u&nbsp;sv. Juana de Dios niečo, čo vystihuje aj teba? Máte niečo spoločné?</strong>
<p>Chodím rad bosý. A tiež som utiekol s&nbsp;jedným potulným spevákom, ale až vo vyššom veku 
a vrátil som sa. Takže to sa neráta. A nájsť „cestu svojho života“ nie je pre mňa takisto 
jednoduché. Len dúfam, že v&nbsp;tomto sa budeme odlišovať a nájdem ju ešte skôr, ako sa 
zaradím medzi štyridsiatnikov.</p>
<strong>Výhľad z&nbsp;ktorého okna v&nbsp;škole máš najradšej?</strong>
<p>Výhľad zo všetkých okien v&nbsp;A-jednotke. Ale taktiež mám rád výhľad cez okno v&nbsp;mojej hlave 
pri odpovedi. Odporúčam.</p>
<strong>Aký je tvoj najväčší zážitok súvisiaci so školou?</strong>
<p>Neviem. Neviem prísť na <em>jeden</em> zážitok. Skôr by som to charakterizoval ako súbor prirodzene 
(a s&nbsp;našou pomocou) prebiehajúcich fyzikálnych, biologických, chemických a biochemických 
procesov v&nbsp;nás a s&nbsp;nami stretávajúcich sa v&nbsp;jednom bode, ktorý je v&nbsp;tomto prípade práve 
škola. A možno viem, len si to chcem nechať pre seba.</p>
<strong>Čo by si chcel odkázať budúcim generáciám? Povzbudenie do štúdia alebo do ďalšej hry?</strong>
<p>Už teraz rozmýšľajte nad tým, čo chcete robiť, keď odtiaľto odídete. Ale nato príde len
malé percento ľudí, tak sa „len“ učte všetko, pretože po treťom ročníku si možno budete 
chcieť meniť semináre, ak zistíte, že vás baví niečo iné, tak aby ste potom vedeli, o&nbsp;čom je 
reč. Alebo to proste nechajte na&nbsp;akademický...
A k&nbsp;hre len toľko, že zapojte sa. Fakt.</p>

<h2><u>Paradiso a ďalšie tajnosti zo sveta hudobníkov</u> (sr.Yvonne, sr.Lýdia)</h2>
<strong><em>Bez hudby by žiadna GCM hra nebola pravou hrou a bez sestier Yvonne a Lýdie z&nbsp;Rodiny 
Panny Márie by asi žiadna hudba nebola. Tieto rehoľné sestry, a skvelé hudobníčky, majú 
najväčší podiel na&nbsp;piesňach, ktoré prispeli k&nbsp;silnému umeleckému zážitku všetkých divákov. 
Určite si viacerí z&nbsp;nás jednotlivé melódie pospevujú dodnes.</em></strong>
<p><strong>Na&nbsp;koľko hudobných nástrojov hráte?</strong></p>
<strong>Sr. Yvonne:</strong> Hrám na&nbsp;klavíri, organe, gitare a učím sa hrať na&nbsp;čele.
<p><strong>Sr. Lýdia:</strong> Do hudobnej školy som chodila na&nbsp;klavír, organ a na&nbsp;priečnu flautu. V&nbsp;Rodine
Panny Márie som sa naučila hrať na&nbsp;gitaru a hackbrett, rakúsky ľudový nastroj, ktorý je 
podobný nášmu cimbalu.</p>
<p><strong>Ktorý je váš najobľúbenejší nástroj?</strong></p>
<strong>Sr. Yvonne:</strong> Môj najobľúbenejší nástroj je asi klavír, potom čelo, hoboj, anglický roh.
Všetky nástroje sa mi páčia, keď sa na&nbsp;nich pekne hrá.
<p><strong>Sr. Lýdia:</strong> Hoboj.</p>
<p><strong>Od&nbsp;koľkých rokov hráte?</strong></p>
<strong>Sr. Yvonne:</strong> Na&nbsp;klavíri hrám od&nbsp;prvej triedy základnej školy, na&nbsp;gitare od&nbsp;pobytu v&nbsp;internáte 
GCM. Na&nbsp;organe som sa začala učiť, keď som vstúpila do spoločenstva a na&nbsp;violončele hrám 
asi piaty rok.
<p><strong>Sr. Lýdia:</strong> Na&nbsp;klavíri hrám od&nbsp;šiestich rokov.</p>
<p><strong>Bolo vás treba do hrania nútiť?</strong></p>
<strong>Sr. Yvonne:</strong> Spočiatku áno. Keď som chodila na&nbsp;klavír do ZUŠ-ky, zvyčajne som „cvičievala“ 
krátko predtým, ako som šla na&nbsp;hodinu. Asi od&nbsp;štrnástich rokov ma už nemusel nikto nútiť. 
Sestry na&nbsp;internáte ma museli skôr nútiť, aby som už prestala brnkať na&nbsp;gitare.
<p><strong>Sr. Lýdia:</strong> Aj áno, aj nie.</p>
<p><strong>Kto zložil pesničky na&nbsp;hru <em>Juan de Dios</em>?</strong></p>
<strong>Sr. Yvonne:</strong> Ja a Páter Luis, brat sestry Margaréty, ktorý pôsobí v&nbsp;Uruguaji ako misionár. 
V&nbsp;piesni pastierky bola melódia prevzatá od&nbsp;Marca Frisinu.<em>Nada te turbe.</em>
<p><strong>Koľko času vám zabralo vymýšľanie piesní?</strong><p>
<strong>Sr. Yvonne:</strong> To sa dá ťažko povedať. Skôr, ako je pesnička napísaná, zdá sa, akoby si šla v 
lete na&nbsp;saniach. Ale keď je pesnička hotová, tak sa ti zdá, akoby to bolo spravené raz-dva. 
Neviem, či sa dá hovoriť o&nbsp;mesiacoch, dňoch alebo hodinách... Každá pieseň sa rodí celkom 
individuálne. Keď máš melódiu v&nbsp;srdci, ide všetko rýchlo.
<p><strong>Odkiaľ ste čerpali námet pri skladaní pesničiek?</strong></p>
<strong>Sr. Yvonne:</strong> Sestra Mária Marthe mi povedala, pri ktorých scénach potrebuje pesničky. 
Poslala mi aj celý scenár, aby som bola trocha v&nbsp;obraze. Texty trubadúra už mala napísané, 
takže uňho som to mala ľahšie. Použila som námet z&nbsp;jednej skladby, ktorú som už raz
dávnejšie napísala. V&nbsp;piesni <em>Otčenáš</em> bol text jasný, melódia sa časom akosi pridala. Pri piesni
<em>Blázon</em> to bolo ťažšie, dlho som nemala žiaden nápad, ani na&nbsp;text, ani na&nbsp;hudbu. Tak som 
jednoducho šla do kaplnky a pred&nbsp;bohostánkom som povedala: „Pane, ja naozaj neviem, čo 
mám písať!“ Takto som chodila do kaplnky niekoľko dní. Potom som si jedného dňa sadla 
s&nbsp;gitarou v&nbsp;ruke pred&nbsp;prázdny papier a zrazu to šlo. Myslím si, že v&nbsp;kaplnke sa dá nájsť pôvod 
všetkých námetov. Na&nbsp;tomto mieste by som ešte chcela vysloviť vďaku hlavne všetkým tým, 
ktorí duchovne prispeli k&nbsp;vzniku jednotlivých piesní. Viem konkrétne o&nbsp;niekoľkých, ktorí sa 
modlili za&nbsp;inšpiráciu. Vďaka!

<p><strong>Ktorá z&nbsp;piesní je vaša najobľúbenejšia?</strong></p>
<strong>Sr. Yvonne:</strong> Asi <em>Blázon</em>. A potom <em>Otčenáš</em>.
<p><strong>Sr. Lýdia:</strong> <em>Otčenáš</em> a <em>Boží blázon</em>.</p>
<p><strong>Ako prebiehali spevácke nácviky?</strong></p>
<strong>Sr. Yvonne:</strong> Z&nbsp;Innsbrucku, kde práve pôsobím, som prišla, až keď bolo všetko viac-menej 
nacvičené. Nácviky, na&nbsp;ktorých som teda bola, prebiehali veľmi dobre.
<p><strong>Sr. Lýdia:</strong> Skvele.</p> 
<p><strong>Ktorá pieseň bola najproblematickejšia a ktorá išla najľahšie?</strong></p>
<strong>Sr. Yvonne:</strong> Neviem to takto posúdiť, lebo som nebola od&nbsp;začiatku na&nbsp;nácvikoch. Viem, že v 
niektorých skladbách boli na&nbsp;niektorých miestach ťažkosti udržať čistý tón.
Hlavne sa to týkalo pomalších pesničiek, ako napr. pieseň pastierky. Inak nejaké veľké 
ťažkosti neboli.
<p><strong>Sr. Lýdia:</strong> So skvelým zborom sa všetky piesne učili perfektne.</p>
<p><strong>Ako sa vám spolupracovalo so spevákmi? Aj vás niečo nahnevalo?</strong></p>
<strong>Sr. Yvonne:</strong> So spevákmi sa mne osobne spolupracovalo dobre. Stretávala som sa s&nbsp;nimi len 
na&nbsp;rozospievaniach a tam sme si celkom rozumeli. Spievali relatívne čisto a ľahko. A hnevať 
som sa nemala na&nbsp;čo.
<p><strong>Sr. Lýdia:</strong> Spolupracovalo sa výborne. Meškanie niektorých členov zboru a ich následné 
blúdenie po celom divadle dávalo niekedy zabrať mojej trpezlivosti.</p>
<p><strong>Ako prebiehali nácviky so sólistami?</strong></p>
<strong>Sr. Yvonne:</strong> Sólisti spievali tiež pekne. Keď sa mi dalo, tak som sa s&nbsp;nimi stretla pred 
vystúpeniami v&nbsp;šatni, aby sme sa trocha rozospievali. Ja som bola s&nbsp;nimi veľmi spokojná, aj 
keď oni možno so sebou neboli vždy 100 percentne spokojní. Samozrejme, spievali náročné 
pesničky.
<p><strong>Sr. Lýdia:</strong> Naučili sa piesne veľmi rýchlo, v&nbsp;podstate ich vedeli „z&nbsp;listu“ hneď zaspievať.</p>
<p><strong>Zažili ste počas hry aj niečo vtipné?</strong></p>
<strong>Sr. Yvonne:</strong> Keďže sme hrali, boli sme počas predstavení úplne vzadu, prakticky v&nbsp;zákulisí, 
orientovali sme sa preto len podľa toho, čo sme počuli. Často sme nechápali, prečo sa práve 
teraz publikum smeje. Nespomínam si teraz na&nbsp;nič mimoriadne vtipné, čo by sme zažili. 
No napriek tomu sme sa veľa smiali.
<p><strong>Sr. Lýdia:</strong> Zažili, keď trubadúr začal omylom najskôr iný text a potom bravúrne „skočil” 
do správneho odseku cez slovíčko <em>nuž</em> (on už bude vedieť), aby sme sa aj my vzadu za 
oponou „chytili”.</p>

<p><strong>Na&nbsp;čo budete najviac spomínať?</strong></p>
<strong>Sr. Yvonne:</strong> Na&nbsp;to, čo spomenula sr. Lýdia. Celý čas sme vtedy tŕpli, ako to pôjde ďalej. Po
tom <em>nuž</em> sme si všetky vydýchli.
<p><strong>Sr. Lýdia:</strong> Na&nbsp;peknú odpoveď p. p. Vontorčíkovej vo videu
<em>Behind the scenes“</em> v&nbsp;súvislosti s&nbsp;divadlom (Nemyslím teraz odpoveď: „Tak určite.“), na 
malého Ježiška a na&nbsp;príjemnú atmosféru, ktorá panovala medzi všetkými účinkujúcimi.</p>
<p><strong>Ktorá scéna z&nbsp;hry sa vám páčila najviac?</strong></p>
<strong>Sr. Yvonne:</strong> Bola to scéna pri studni, keď sa spieval <em>Otčenáš</em> a keď malého Juana našli. 
Davidko to zahral veľmi dojímavo. Ale musím povedať, že všetky scény boli dobre do detailov 
vypracované.
<p><strong>Sr. Lýdia:</strong> Scéna malého Ježiška, záver, Juanove posledné slová a scéna v&nbsp;portugalskej 
dedine, keď sa malý Juan predstavuje Antoniovi.</p>
<p><strong>Ako hodnotíte herecké výkony študentov?</strong></p>
<strong>Sr. Yvonne:</strong> Herci boli všetci vynikajúci. Keď som videla zábery z&nbsp;prvých nácvikov,
skoro som neverila vlastným očiam. Nedá sa to porovnať s&nbsp;tým, ako to potom vyzeralo na 
javisku. Naozaj všetci spravili veľké pokroky!
<p><strong>Sr. Lýdia:</strong> Boli výborné. Cítila som ich plné nasadenie a snahu, okrem výkonov chceli divákom 
sprostredkovať aj nejaké posolstvo.</p>
<p><strong>Viete si vysvetliť, prečo speváci pri rozospievaní vždy chceli spievať len <em>Paradiso</em> z&nbsp;filmu 
<em>Svätý Filip Neri</em>?</strong></p>
<strong>Sr. Yvonne:</strong> Neviem, ale myslím si, že preto, lebo to má jednoduchú a veselú melódiu, čo sa 
dá ľahko zapamätať. A na&nbsp;rozospievanie je to fajn cvičenie.
<p><strong>Sr. Lýdia:</strong> Lebo každý človek sa dobre cíti v „paradise“, čiže v&nbsp;raji. </p>
<h2><u>Bol to fiškus</u> (David Sedmák)</h2>
<strong><em>David Sedmák bol donedávna iba obyčajným školákom, dnes je už vďaka svojmu talentu 
ostrieľaným hercom, ktorý sa nezľakne plného hľadiska. Nerobí mu problém odpadnúť na 
javisku, tešiť sa i plakať pred&nbsp;pohľadmi divákov.</em></strong>
<p><strong>Akú postavu stvárňuješ v&nbsp;hre Juan de Dios?</strong></p>
Malého Juana.
<p><strong>Povedz mi niečo o&nbsp;svojej úlohe.</strong></p>
Juan bol veselý aj bláznivý, taký malý fiškus. Tešil sa zo života. Raz do jeho mesta prišiel 
potulný umelec a prekabátil ho. Povedal mu, že v&nbsp;Španielsku zlatky ležia rovno na&nbsp;ulici. Juan 
tomu uveril, a tak sa tam s&nbsp;ním vybral. Myslel si, že nájde escudos a o&nbsp;dva dni sa vráti domov. 
Po štyroch týždňoch ho nechal potulný spevák pri studni. Malý Juan ho tam čakal. Antonio, 
tak sa spevák volal, mu totiž sľúbil, že sa vráti, len čo kúpi niečo pod&nbsp;zub. Ale už sa nevrátil. 
Našli ho štyri deti, ktoré zavolali svoje matky. Jedna z&nbsp;nich sa začala o&nbsp;Juana starať.
<p><strong>On s&nbsp;nimi potom zostal?</strong></p>
Áno. Chcel sa vrátiť domov, ale zabudol, ako sa mesto, kde býval, volá.

<p><strong>Ako si sa dozvedel, že budeš hrať ?</strong></p>
Pani režisérka za&nbsp;mnou prišla a opýtala sa, či chcem hrať. Ja som súhlasil.
<p><strong>Ako si zareagoval?</strong></p>
Tešil som sa.
<p><strong>Si rád, že môžeš stvárniť túto postavu?</strong></p>
Áno.
<p><strong>Máte niečo s&nbsp;malým Juanom spoločné?</strong></p>
Juan bol veselý a priateľský, a to som aj ja.
<p><strong>Ako sa Ti hrá s&nbsp;ostatnými hercami?</strong></p>
Sú milí, kamarátski. Hrá sa mi s&nbsp;nimi naozaj dobre.
<p><strong>Akú hereckú rolu by si si zvolil, keby si mal možnosť sám si vyberať?</strong></p>
Vybral by som si túto postavu.
<p><strong>Ktorý tanec a ktorá scéna sa Ti najviac páčia?</strong></p>
Z&nbsp;tancov sa mi najviac páčia <em>Oheň</em> a <em>Blázinec</em>. Scény? Tie sú všetky pekné.
<p><strong>Ako by si zhodnotil celú divadelnú hru <em>Juan de Dios</em>?</strong></p>
Je veľmi dobrá, celkovo ju hodnotím pozitívne.
<p><strong>Si rád, že práve Juraj Vontorčík je starším Juanom?</strong></p>
Áno.
<p><strong>Čo si si pomyslel, keď si po prvýkrát zbadal všetky texty?</strong></p>
Bol som zhrozený z&nbsp;toho, ako je toho veľa. Dúfal som ale, že to zvládnem.
<p><strong>Mávaš pred&nbsp;predstaveniami trému? Ako proti nej bojuješ?</strong></p>
Trošku ju cítim, no keď začnem hrať, opadne zo mňa.
<p><strong>Čo by si odkázal ostatným hercom?</strong></p>
Veľmi sa mi páčilo to, čo sme spolu prežili. Sú naozaj dobrí a milí. Verím, že takými aj 
zostanú.

<h2><u>Hrám celý život</u> (Juraj Daniš)</h2>
<strong><em>Desivý výkrik do tmy. Diváci v&nbsp;prvých radoch sú v&nbsp;šoku. Všetkým naskakujú zimomriavky. 
Juro Daniš neuveriteľne realisticky stvárnil vnútorný boj človeka, ktorý v&nbsp;živote sv. Jána 
z&nbsp;Boha spôsobil nemalý chaos. Preto sme sa s&nbsp;týmto, možno raz profesionálnym hercom 
porozprávali.</em></strong>
<p><strong>Povedz nám v&nbsp;skratke niečo o&nbsp;svojej úlohe.</strong></p>
Som usmievavý slobodný umelec Antonio Melro, ktorý si jedného dňa nerozmyslí, čo 
by chcel od&nbsp;života a nechtiac unesie malého Juana s&nbsp;úmyslom zaniesť ho potom domov. 
Situácia sa mu ale zjavne vymkne z&nbsp;rúk. Po istom čase zistí, že spravil niečo zlé, no bojí sa. Má 
strach z&nbsp;toho, čo by s&nbsp;ním spravili Juanovi rodičia, keby ho priviedol naspäť. Moja postava je 
dvojtvárna. Na&nbsp;jednej strane som usmievavý a vzápätí sa mením na&nbsp;nevrlého a vystrašeného. 
Niekedy akoby som konal skratovo. Hra začína aj končí tým, že ľutujem to, čo som spravil. 
Som ten, kto prežil život plný hriechu. Juan sa mi chce pomstiť, celý život ma hľadá. Keď ma 
nájde, odpustí mi. No ja sám mám problém odpustiť si. Presviedča ma, že Boh mi všetko 
prepáči, keď budem chcieť.
<p><strong>Aké boli tvoje pocity, keď si sa priamo na&nbsp;javisku dozvedel, že zomrieš?</strong></p>
Napadlo mi: „Díky, Broňa!“ No uvedomoval som si, že nejako to skončiť musí. Keby som ako 
umierajúci odišiel, bolo by to falošné. Nemám problém s&nbsp;umieraním, len ma prekvapilo, že 
som sa to dozvedel až neskôr. Aj „smrť“ patrí k&nbsp;hereckému umeniu, ku ktorému sa snažím 
pričuchnúť, rád ju teda podstúpim.
<p><strong>Chcel by si svoje herecké schopnosti uplatniť aj v&nbsp;budúcnosti?</strong></p>
Aké herecké schopnosti?
<p><strong>No tie, ktoré predvádzaš!</strong></p>
Divadlo je pre mňa úplne všetkým. Žijem ním celý život, hoci sa nachádzam práve niekde 
inde. Som taký trošku ,,prepatý“. Obrovským zážitkom je pre mňa to, že môžem v&nbsp;tejto hre 
účinkovať. Vážim si rolu, ktorú som dostal. Je to úloha, ktorá ma naozaj vystihuje. Keď sme 
prišli prvýkrát na&nbsp;skúšku do divadla, zmocnil sa ma skvelý pocit. Emócie zo mňa „išli“ tak, ako 
mali. Cítil som sa pohodovo. Na&nbsp;javisku je to úplne iné ako v&nbsp;telocvični.
Atmosféra divadla veľmi napomáha k&nbsp;dobrým výkonom. Po tejto skúsenosti rozmýšľam 
nad štúdiom na&nbsp;VŠMU alebo minimálne nad učiteľstvom hudobnodramatického umenia. 
Jednoducho, od&nbsp;tohto fachu by som nechcel odísť. Mojim snom je hrať naďalej.
<p><strong>Ako sa ti spolupracuje s&nbsp;režisérkou?</strong></p>
Sestru Máriu Marthe obdivujem. Dokáže spraviť obrovskú hru, kde vystupuje veľa ľudí. 
Dokáže ju zrežírovať bez jediného výkriku. Hral som v&nbsp;niekoľkých hrách na „dramáku“, kde 
režiséri neboli schopní dať do kopy dvadsať ľudí bez toho, aby nekričali. Boli to nervy a stres, 
preto sa mi teraz hrá úžasne. Obdivujem, že sestra si nájde čas na&nbsp;každého. Každý sa jej môže 
spýtať na&nbsp;svoju úlohu, kostým, na&nbsp;hocičo. Má moju poklonu za&nbsp;to, čo robí.
<p><strong>Si spokojný so svojou úlohou?</strong></p>
Nič iné by som hrať nechcel a asi by som to ani dobre nezahral. Je to úplne bezkonkurenčná 
úloha. Dúfam, že mi ľudia uveria, že som Antonio Melro.
<p><strong>Boli nácviky ťažké? Musel si často zostávať „po škole“?</strong></p>
Niekedy som zostával v&nbsp;telocvični aj do pol šiestej. Stalo sa, že som bol párkrát 
dobre vyhrešený, lebo som nespravil niečo tak, ako som mal. Časom sa však všetko 
vykryštalizovalo. Našťastie, sestra je spokojná.

<h2><u>Neskúšajte si líhať do truhly!</u>  (Fefe Križanová)</h2>
<p><strong><em>Dôležitú úlohu v&nbsp;živote sv. Jána z&nbsp;Boha si zahrala Františka Križanová, ktorá nazbierala 
veľa hereckých skúseností  a zožala nejeden aplauz práve na&nbsp;GCM-áckych divadelných 
doskách.</em></strong></p>
<br><strong>Prezraď, akú osobu hráš v&nbsp;divadelnej hre <em>Juan de Dios</em>?</strong></br>
Hrám matku Juana.
<p></p>
<br><strong>To je postava, ktorá veľa kašle.</strong></br>
Kašle, pretože ťažko ochorela, žila totiž v&nbsp;zlých sociálnych podmienkach.
<p></p>
<br><strong>Aká je jej diagnóza?</strong></br>
Neviem, tipujem to na&nbsp;tuberkulózu, alebo niečo podobne.
<p></p>
<br><strong>Tvoja postava teda kvôli chorobe umiera počas toho, ako Juan putuje s&nbsp;Antoniom?</strong></br>
Áno, zomiera od&nbsp;žiaľu , ktorý sa skĺbi s&nbsp;pokročilým štádiom tubery. Už je toho na&nbsp;ňu 
jednoducho veľa.
<p></p>
<br><strong>Smutný príbeh. Očakávala si takúto postavu?</strong></br>
Zdalo sa mi spočiatku trošku divne, keď som si čítala scenár po prvý raz a uvidela som tam 
vetu: ,,Matka zakašle.“ Pomyslela som si: „Nevadí, veď raz zakašlem, to bude pohoda.“ Že to 
bude náročnejšie, som si začala uvedomovať až vtedy, keď mi sr. Mária Marthe kázala:
,,Viac kašli, viac kašli!“
<p></p>
<br><strong>Po záporných postavách, ktoré si doposiaľ (výborne) hrala, si tento raz mala stvárniť
láskavú starostlivú maminku. Ako sa ti pozdáva táto úloha?</strong></br>
Tuto úlohu som od&nbsp;sr. Márie Marthe dostala ako darček. Povedala mi, že budem najmilšia 
postava z&nbsp;celej hry, samozrejme, okrem Juanita. Je to akoby náhrada za&nbsp;všetky mrchy, ktoré 
som doteraz hrala. Uvedomila som si ale, že potvory sa hrajú ľahšie.
Keď máš zlú náladu, môžeš si ju vybiť vo svojej úlohe, ale takto musíš byť stále milá.
<p></p>
<br><strong>Ako hodnotíš svoj kostým?</strong></br>
Pači sa mi. Je lepši ako ten, čo som mala predtým. V&nbsp;tom minulom som nemohla dýchať a 
bolo mi v&nbsp;ňom teplo. Tento je pohodlnejší.
<p></p>
<br><strong>Máš nejaký odkaz pre divákov?</strong></br>
Nikdy si neskúšajte líhať do truhly.
<p></p>
<br><strong>Ako sa ti umiera?M/strong></br>
Umiera sa mi zaujímavo. Najprv hľadám svojho syna, vzápätí odchádzam zo scény a líham si 
do truhly. Musím zostať vážna a nedýchať.
<p></p>
<br><strong>Byť mŕtva je teda náročná úloha...</strong></br>
Áno, veľmi náročná. Radšej umrieť už nastálo, lebo ožívanie je komplikované.

<h2><u>Už nepoznám len prímu</u> (Katka Petrovičová)</h2>
<strong><em>Jednou z&nbsp;najmladších medzi hercami bola Katka Petrovičová, predstaviteľka malej Beatriz, 
ktorá úspešne kráča v&nbsp;hereckých  šľapajách svojich starších bratov.</em></strong>
<p></p>
<br><strong>Máš z&nbsp;hry veselé zážitky?</strong></br>
V&nbsp;jednej z&nbsp;našich scén v&nbsp;hre sa máme naháňať. Raz sa nám podarilo zhodiť jednu z&nbsp;dlhých 
drevených palíc, ktoré boli opreté o&nbsp;dom. To by ešte nebolo nič, ale spolužiak sa začal smiať 
tak, že nevedel začať hovoriť svoju repliku. Keď sme tú scénu dohrali, v&nbsp;zakulisí sme sa na 
tom ešte dlho smiali.
<p></p>
<br><strong>Chcela by si hrať v&nbsp;profesionálnom divadle?</strong></br>
Možno by som si zahrala, ale asi by som nechcela byť herečka. Ešte mám čas rozhodnúť sa...
<p></p>
<br><strong>Máš herectvo v&nbsp;rodine?</strong></br>
Áno. V&nbsp;hre <em>Alžbeta Uhorská</em> hrali obaja moji bratia.
Myslím, že sa im hralo super, veď hrať kráľa a princa nie je práve najhoršie. A skúsili si to aj v 
hre <em>Pilátova žena</em>. Starší brat si zahral Pilátovho doktora.
<p></p>
<br><strong>Čo ti dala hra o&nbsp;Juanovi?</strong></br>
Nemusela som byť v&nbsp;škole... Ale nie. Najviac to, že teraz poznám nielen prímu.
<p></p>
<br><strong>Ktorá scéna z&nbsp;hry sa ti najviac páči?</strong></br>
Mám rada scénu na&nbsp;lúke, keď sa Pedro snaží zistiť, čo také úžasné sa stalo Juanovi.
<p></p>
<br><strong>Stíhaš sa popri predstaveniach aj učiť do školy a chodiť na&nbsp;krúžky?</strong></br>
Áno, dá sa to v&nbsp;pohode zvládnuť.
<p></p>
<br><strong>Ako vnímaš nového triedneho profesora?</strong></br>
Páči sa mi na&nbsp;ňom, že si dokáže zo všetkého spraviť „srandu“. Ale keď príde na&nbsp;počítanie 
matematiky, zábava končí (smiech).

<h2><u>Milujte profesorov!</u> (Andrej Karlubík)</h2>
<strong><em>Odchovanec GCM Andrej Karlubík alias Filip Jakubík má oko na&nbsp;originálne zábery, ruku 
na&nbsp;presný strih,cit na&nbsp;zachytenie atmosféry, nadšenie pre divadelné hry a pri svojej výške 
189 cm schopnosť byť s&nbsp;kamerou v&nbsp;ruke nenápadným v&nbsp;priestore. Už niekoľko rokov je 
neoddeliteľnou súčasťou divadelného tímu GCM. Vďaka nemu sa naše hry, zachytené 
na&nbsp;filmovom plátne, dostali nielen do Košíc či Prahy, ale i za&nbsp;veľkú mláku, ba dokonca do 
Austrálie.</em></strong>
<p></p>
<br><strong>Prečo rád točíš GCM-ácke divadelné hry?</strong></br>
Pre peniaze, slávu, ženy... 
<p></p>
<br><strong>Každé predstavenie sleduješ cez objektív kamery alebo fotoaparátu. Veľakrát vidíš, čo 
divák nevidí. Ktoré momenty z&nbsp;hry <em>Juan de Dios</em> si rád pozrieš zblízka – cez kameru?</strong></br>
Rád si púšťam úvodný príhovor pána riaditeľa. Je taký srdečný a zmysluplný.
<p></p>
<br><strong>Každý z&nbsp;nás máme svoju obľúbenú scénu alebo vetu. Ako znie tá tvoja?</strong></br>
Johanka Pavlíková: „Seňor Juan je dobrý človek!“ A mám aj svoju obľúbenú postavu,
už 5 rokov. Som rád, že sa zapojila do hry aj teraz. Je to sestra Margaréta Caudtová, skutočne 
skvelá huslistka.
<p></p>
<br><strong>Doteraz si točil viac-menej sám, pri tejto hre ale vznikol kameramanský tím. 
Aká bola spolupráca a deľba práce?</strong></br>
Keďže som už predtým natáčal divadelnú hru, stal som sa nepísaným šéfom tímu. Na 
začiatku som vydal pokyny, chlapci si to „odmakali“ a ja som zatiaľ iba hompáľal nohami. 
Pokynov bolo veľa, zhrnúť by sa dali do nasledovnej vety: „Robte si, čo chcete!“ Každý 
z&nbsp;chalanov bol niečím výnimočný:
<br><strong><em>Matúš Kazík -</em></strong> výnimočná presnosť a rýchlosť zaostrovania objektívmi s&nbsp;malou hĺbkou </br>
<strong><em>Matúš Kasáš -</em></strong> trpezlivosť a predvídavosť pri natáčaní, výnimočné redaktorské schopnosti
<br><strong><em>Gabo Meluš -</em></strong> hľadanie nevšedných záberov a kameramanských pozícií, mimoriadny talent 
na „zákulisné blbosti“</br>
<strong><em>Ľuboš Blažo -</em></strong> robenie „poistných záberov“, ak sa v&nbsp;tej chvíli žiaden nedá použiť, tak ten jeho určite áno.
Všetky tieto zručnosti chlapci ovládali lepšie ako ja. Mojou úlohou bolo uznať, že ti druhí to 
vedia lepšie a nemiešať sa im do roboty. Myslím, že som to zvládol. Do nášho tímu patril aj 
<em>Juraj Daniš</em> (redaktor), <em>Marek Fečo</em> (kameraman, redaktor) a ďalší. Neodmysliteľnou súčasťou 
bol aj <strong><em>Jakub Ligač</em></strong>, ktorý pomáhal všade, kde len mohol (hlavne, keď kvôli tomu nemusel ísť 
na&nbsp;vyučovanie) a výrazne upevňoval kameramanský kolektív.
<p></p>
<br><strong>Čo bolo pri natáčaní najnáročnejšie?</strong></br>
Najnáročnejšie bolo, že na&nbsp;konci predstavenia som kvôli kamere nemohol urobiť to, čo sa mi 
vtedy najviac žiadalo, t.j. okamžite sa postaviť a tlieskať.
<p></p>
<br><strong>Čo je dôležité zachytiť kamerou?</strong></br>
Neviem. Dúfal som, že zistím už počas nácvikov, ako a čo treba točiť v&nbsp;jednotlivých 
scénach. Podarilo sa mi to asi tak na&nbsp;10%. Takže sme pristúpili k&nbsp;všeobecnejšiemu postupu 
– točiť všetko odvšadiaľ a potom sa z&nbsp;toho niečo vyberie. Pre mňa bolo dôležité , aby to 
kameramanov bavilo. Ak by to chalanov nebavilo, na&nbsp;záberoch by to bolo poznať.
<p></p>
<br><strong>Môžeš nám priblížiť tohtoročné technické novinky a pomôcky pri natáčaní?</strong></br>
Hlavná pomôcka, čo pribudla, má meno Matúš Kazík. Zabezpečil vybavenie pre ďalších 
štyroch kameramanov. Vďaka tomu sa náš tím mohol rozšíriť z&nbsp;predchádzajúcich dvoch 
členov na&nbsp;piatich. Okrem dvoch kamier pribudli dva fotoaparáty Canon 5D Mark II, ktoré 
umožňujú aj natáčanie. Majú menšiu hĺbku ostrosti ako kamery a zábery z&nbsp;nich sú teda 
trochu „umeleckejšie“. Matúš zabezpečil aj žeriavový polohovateľný slider, ktorý použil pri 
natáčaní speváckeho zboru. Mne pribudol iba stabilizátor, ktorý umožňuje robiť plynulé 
zábery počas chôdze alebo poklusu.

<p></p>
<br><strong>Do koľkých tašiek sa zbalíš, keď ideš točiť?</strong></br>
Do 1 tašky, keď idem sám „naľahko“. 
<br>Do 5 tašiek, keď idem sám „naťažko“. </br>
A do 13, keď sme išli do divadla celý štáb.
<p></p>
<br><strong>Koľko kilogramov musíš odniesť?</strong></br>
„Naľahko“ musím odniesť 4kg, „naťažko“ 15kg.
<br>Náročnejšie bolo, keď sme sa museli cely štáb presúvať z&nbsp;Farskej ulice do divadla. Spolu sme 
niesli asi 80kg, ale hlavná časť nákladu boli minerálky, ktoré sme si vždy kúpili v&nbsp;BILLE.</br>
<p></p>
<br><strong>Ako striháš hru, z&nbsp;ktorej máš niekoľkohodinové nahrávky z&nbsp;viacerých kamier?</strong></br>
Zoberiem záznam z&nbsp;jednej kamery. Pustím si ho a zábery, ktoré vidím hneď rozdeľujem a 
posúvam do troch kategórii.
<br>1 - Super záber.</br>
Predpoklad, že zo žiadneho predstavenia ani zo žiadnej inej pozície nebol spravený lepšie.
<br>2 - Normálny záber.</br>
Nie je zlý, ale z&nbsp;inej kamery bude pravdepodobne lepší.
<br>3 - Odpad. </br>
Zábery, ktoré nie sú zaostrené, príliš roztrasené alebo zbytočné. Takýmto záberom sa 
nevyhneme. Ak chceme trebárs zachytiť príchod seňory Marie, musíme chvíľu predtým točiť 
zadnú záclonu, spoza ktorej sa objaví. Niekoľkosekundové čakanie na&nbsp;jej príchod sa zdá byť
zbytočné, ale je nevyhnutné. Toto rozdelenie spravíme s&nbsp;každým záznamom. V&nbsp;ideálnom 
prípade nám zábery z&nbsp;kategórie 1 vyplnia celý priebeh trvania divadelnej hry. Ak sa tak 
nestane a máme v&nbsp;zostrihu nevyplnené „medzery“ (niektoré situácie nikto dobre nenatočil), 
vezmeme zábery z&nbsp;kategórie 2, znížime si pomyslenú latku náročnosti a celý postup 
zopakujeme. Vždy, keď je to možné, sa snažíme vybrať tú alternatívu, kde herec podal 
najlepší výkon.
<p></p>
<br><strong>Na&nbsp;čo kladieš dôraz?</strong></br>
Ťažko povedať. Strihám to s&nbsp;vedomím, že divadlo je dobré, tak nech ten môj strih je čo 
najmenej trápny. Zvláštny dôraz kladiem na&nbsp;jednu vec - na&nbsp;zákulisie. To, čo sa deje počas 
prípravy, je podľa mňa mimoriadne. Pre mnohých je práve čas divadelnej hry tým skutočným 
vrcholom školského roka, možno celého štúdia. Niektorí študenti, čo inak chodia znudene do 
školy, sa prestanú sami seba pýtať, prečo musia chodiť do školy, lebo akosi vnútorne cítia, že
zrazu robia niečo zmysluplné. A my sa už len snažíme aspoň trochu zachytiť koľko starosti,
zábavy a slávy študenti zažili. Zákulisie preto točíme snáď ešte viac ako samotné divadlo.
<p></p>
<br><strong>Na&nbsp;DVD v&nbsp;záverečných titulkoch často figuruje meno Filip Jakubík (strih, kamera). Málokto 
vie, kto sa pod&nbsp;týmto menom skrýva. Je to tvoj pseudonym. Ako si k&nbsp;nemu prišiel?</strong></br>
Keď som bol študentom GCM, kamarátil som sa so starším študentom Andrejom Šabom 
(brat pátra Petra). Po rokoch sme sa náhodou stretli u&nbsp;sestier v&nbsp;Starej Haliči, so širokým 
úsmevom ma vítal slovami: „Teba poznám. Tebe viem aj meno aj priezvisko....... hmm (5-
sekundová pauza) Filip Jakubík!“ Potom to ešte sestra Julian rozšírila na&nbsp;meno Filip Jakubík 
Mária Jozef, ale to sa neujalo.
<p></p>
<br><strong>Tvoje vízie do budúcnosti:</strong></br>
Moje vízie nie sú jasné ani mne.
<p></p>
<br><strong>Tvoj odkaz GCM-ákom:</strong></br>
Milujte svojich profesorov, bez vašej lásky sú úplne stratení.

<h2><u>Ešteže mi briadka nezhorela...</u>  (Ondrej Antl)</h2>
<strong><em>Určite ho všetci poznáte. Dlhé vlasy a briadka. Vyžíva sa v&nbsp;šerme a lezení. Je to 
totálny „salámista“ reč je o&nbsp;Ondrejovi Antlovi, ktorý v&nbsp;hre stvárnil niekoľko úloh. Mohli ste 
ho vidieť ako šermiara v&nbsp;scéne Vojna, ale hlavne ako tanečníka v&nbsp;tancoch Dedina, Blázni 
a Oheň.</em></strong>
<p></p>
<br><strong>Prečo si sa rozhodol, že budeš v&nbsp;hre tancovať?</strong></br>
Ja som sa nerozhodol, pôvodne som sa napísal na&nbsp;rolu herca. Aj to takmer padlo, lebo som 
neprišiel kvôli chorobe (som chorý raz za&nbsp;rok a ešte aj to som vystihol) na&nbsp;prvé nácviky. 
Potom ma nejako opustil entuziazmus. Mal som v&nbsp;pláne vykašľať sa na&nbsp;to. Ešteže pri mne stál 
Mathiass Jenis a furt mi „húkal“ do hlavy, aby som tam šiel. Tanec skrsol v&nbsp;hlave sestry Márie 
Marthe a ja mám „salámistickú" povahu. Ak mám niečo spraviť, tak to spravím, len to nesmie 
byť v&nbsp;rozpore s&nbsp;nejakými mojimi zásadami. Občas treba aj niečo vytrpieť, ale to len niekedy, 
aby ste si nemysleli... 
<br>Nasledujúci rozhovor zachytáva moje rozhodnutie. Doteraz neviem, ako je možné, že som sa 
tam vôbec ocitol...</br>
<strong>Sestra:</strong> „Ondro, budeš tancovať? Veľmi by nám to pomohlo.”
<br><strong>Ja:</strong> „No, veď čo už narobím.”</br>
<strong>Sestra:</strong> „Tebe sa asi moc nechce, čo? Veď sa trochu premôž!”
<br><strong>Ja:</strong> „A veď dobre teda.”</br>
<p></p>
<br><strong>Ako sa ti tancovalo? Čo hovoríš na&nbsp;choreografov?</strong></br>
Tancovalo sa mi relatívne dobre. Moje hodnotenie závisí od&nbsp;tanca. V <em>Dedine</em> mi to moc nešlo 
a nevedel som sa stále usmievať. <em>Blázni</em> boli, hlavne po toľkých razoch, už dosť nezáživným 
tancom. U&nbsp;mňa vyhráva jednoznačne <em>Oheň</em>, aj napriek tomu „krásnemu pyžamku“, čo 
som mal na&nbsp;sebe oblečené (Keď si odmyslím pohľady dívakov, tak v&nbsp;ňom nebolo zas až tak 
nepríjemne. Asi si niečo také zoženiem na&nbsp;nosenie vo voľnom čase. <em>Oheň</em> sa mi páčil už
od&nbsp;začiatku. Bola tu použitá veľmi príjemná hudba a aj celkovo táto scéna vyzerala dobre, a 
to nielen vďaka našim dievkam. 
<br>Choreografi?</br>
Čo by som mal na&nbsp;nich hovoriť? Ja som nenaročný. Čo mi povedia, to spravím. (Na&nbsp;toto 
si dávajte pozor, nikdy neviete, kto mi čo zašepká do uška). Sú to profesionáli a ďalej to 
neriešim. Čo sa mňa týka, nič mi neprekážalo.
<p></p>
<br><strong>Tancuješ aj vo voľnom čase?</strong></br>
Si robíš „srandu“? Vyzerám, že tancujem?! To teda nie. Ja nie som žiadny diskotékový kráľ či 
parketový lev. Nejaký spontánny pohyb v&nbsp;rytme hudby mi nič nehovorí. Jednoducho, nie som 
pre to stvorený. Nedokážem sa odviazať. Človek predsa nemôže vedieť všetko. Ale valčík, 
polku či tango si na&nbsp;dobrom plese a v&nbsp;dobrej spoločnosti rád zatancujem.
<p></p>
<br><strong>Čo sa skrýva za&nbsp;tvojou silou? Tvoje akrobatické kreácie s&nbsp;Luckou si predsa určite vyžadovali 
veľkú fyzickú (aj psychickú) silu a odvahu.</strong></br>
Nemyslím si o&nbsp;sebe, že som silný človek, to skôr Lucka je silná a odvážna. Odovzdať sa do 
rúk človeka, ktorého v&nbsp;podstate ani nepoznala, to chce odvahu. Tancovať s&nbsp;ním vo výške 
dvoch metrov, ešte väčšiu. Zvlášť, keď sme to prvýkrát nacvičovali až v&nbsp;utorok, pár dní pred 
predstavením, a hore sme si to prešli len zopárkrát. Dva metre nie sú príliš vysoko, ale keď 
padneš zle, dorazíš sa aj na&nbsp;rovnej zemi. Bral som to veľmi zodpovedne a doteraz ma hnevajú
všetky zranenia, ktoré musela vytrpieť a ktoré mnohí ani nevideli.
<br>Všetci vieme, že na&nbsp;tomto svete nie je nič dokonalé, ale výsledkom jednoduchej limity 
(lim x), kde x sa blíži k&nbsp;dokonalosti je pre mňa Lucka ako dokonalá „parťáčka“ (Inak, takéto 
príklady vás naučí p. p. Jenisová). Nesmierne si vážim, že som mal česť stáť po boku takej 
úžasnej, silnej a krásnej mladej dámy. A to som sa ja, hulvát, ani poriadne osobne za&nbsp;všetko 
nepoďakoval...</br>

<h2><u>Čakáme telefonát</u> (Beba Beľovičová, Ľuboš Topor)</h2>
<strong><em>Tance z&nbsp;hry Juan de Dios boli také úžasné, že málokto dokázal nájsť v 
tanečníkoch „obyčajných“ študentov. Bebe Belovičovej a Ľubošovi Toporovi sa podaril kus 
obdivuhodnej práce.</em></strong>
<p>
<br><strong>Nie je to vaša prvá hra, ktorú ste choreograficky dotvárali. Ako ju hodnotíte?</strong></br>
<strong>Beba:</strong> Na&nbsp;jednotku.
</p>
<br><strong>Ktorý tanec bol najnáročnejší?</strong></br>
<strong>Ľuboš:</strong> Každý jeden tanec bol zo svojej pozície náročný. Najťažšie však bolo dať študentom 
nejakým spôsobom výraz. Tancovať nielen telom, ale aj tvárou a toto všetko vsunúť do 16.
storočia. Myslím, že sa nám to podarilo.
<p>
<br><strong>Našli sa aj nejaké skryté talenty medzi študentmi, ktorí potiahli ostatných?</strong></br>
<strong>Beba:</strong> Niektorí študenti ma veľmi prekvapili, aj keď sa na&nbsp;začiatku javili všelijako. Spomenula 
by som napríklad jednu „zdvíhačku“ v&nbsp;tanci <em>Blázni</em>, ktorá bola dosť kritická, ale našli sa silní 
chlapci a odvážne dievčatá. Spolu to nakoniec zvládli.
</p>
<br><strong>Akú myšlienku na&nbsp;zamyslenie si beriete z&nbsp;tejto hry?</strong></br>
<strong>Ľuboš:</strong> Myšlienok na&nbsp;zamyslenie bolo veľmi veľa. Jednou z&nbsp;tých najhlavnejších:
„Milovať svojho blížneho.“
<p>
<br><strong>Toto je vaša tretia hra, ktorú tvoríte po choreografickej stránke. Hovorí sa, že hry
sú stále lepšie a lepšie. Ako by ste zhodnotili ich postupnosť?</strong></br>
<strong>Beba:</strong> Je veľmi ťažké navzájom ich porovnávať, pretože každá jedna z&nbsp;nich je v&nbsp;niečom
špecifická a charakteristická. Ja by som povedala, že každá je dobrá tým svojim jedinečným
spôsobom. Snažíme sa každou hrou posunúť niekam ďalej a neuspokojiť sa so štandardom, 
ktorý máme, ale stále zvyšovať náročnosť, pokiaľ môžeme.
</p>
<br><strong>Hoci sa táto hra ešte neskončila, viete už niečo bližšie o&nbsp;ďalšej hre?</strong></br>
<strong>Ľuboš:</strong> Zatiaľ sa nám nič nedostalo do uši, ale sestra Mária Marthe vie prekvapiť, takže podľa 
mňa o&nbsp;dva roky čakáme jej telefonát. Radi by sme spolupracovali aj naďalej.

<h2><u>Gitara je moja láska</u> (Adam Predáč)</h2>
<strong><em>Trubadúr v&nbsp;modrom kostýme rozprávajúci príbeh o&nbsp;Juanovi de Dios je síce postava bez 
vlastného príbehu, ale pre diváka veľmi dôležitá. Na&nbsp;rozhovor sme pozvali Adama Predáča, 
herca a speváka v&nbsp;jednej osobe.</em></strong>
<p>
<br><strong>Tvoja postava sa v&nbsp;hre objavuje minimálne tak často ako samotný Juan.</strong></br>
(smiech) Je to tak, ale ja za&nbsp;to vážne nemôžem, sestra Mária Marthe to tak vymyslela. Ale 
keď mám pravdu povedať, nemám nič proti tomu, užívam si častý pobyt na&nbsp;javisku.
</p>
<br><strong>Priblíž nám, kto je trubadúr a aká je jeho úloha v&nbsp;hre?</strong></br>
Trubadúri boli v&nbsp;minulosti potulní speváci, ktorí chodili z&nbsp;mesta do mesta a rozprávali ľuďom 
rôzne príbehy. Často spievali a hrali, napr. na&nbsp;lutne. Rozprávam príbeh o&nbsp;Božom bláznovi. 
Komentujem, čo sa stalo, posúvam dej, spájam scény a tak trochu poúčam divákov.
<p>
<br><strong>Prečo nemáš trúbu?</strong></br>
Jedným z&nbsp;dôvodov bol fakt, že na&nbsp;ňu neviem hrať. A bolo by asi náročné aj hrať, aj hovoriť 
naraz. Takto si kde-tu čosi na&nbsp;tej mojej trojstrunovej „lutničke“ zabrnkám a keď treba, 
pridám aj hovorené slovo. Veľmi mi pomáha aj vtedy, keď neviem, čo s&nbsp;rukami. Chytím ju a 
mám
pokoj. Asi to vyzerá zvláštne, keď spievam a držím lutnu bez toho, aby som hral, ale nič nie je 
dokonalé. 
</p>
<br><strong>Si so svojou postavou spokojný?</strong></br>
Moja postava je úplne super, geniálna, výnimočná.
Neskutočne si ju vychutnávam po všetkých stránkach. Vážne, sestra mi nemohla nič lepšie
dať. Som maximálne spokojný a nemám žiadne námietky.
<p>
<br><strong>Nemyslíš, že by si hral hlavnú postavu, keby ju pred&nbsp;dvoma rokmi nehrala tvoja sestra 
Simonka?</strong></br>
To si nemyslím. Sestra Mária Marthe potrebovala na&nbsp;Juana veľmi špecifickú postavu, skôr 
takú zamyslenú, neistú, hľadajúcu sa, trošku takú rozpoltenú. Tým nechcem povedať, že nie 
som občas zamyslený. Ale som asi viac „šalený“, veľa rozprávam a smejem sa a to sa sestre
nehodilo. Je možné, že keby Simonka nehrala Alžbetu, boli by moje šance na&nbsp;Juana trochu 
väčšie, ale takto to je úplne v&nbsp;poriadku, Juanom je Juro a zvláda to „JAK PÁN“.
</p>
<br><strong>Ktorá scéna je tvoja obľúbená?</strong></br>
Už na&nbsp;čítačke som si strašne obľúbil vojnu. Je dynamická, akčná a chalani si tam môžu dobre 
zahučať. To sa mi páči. Tak isto aj tanec <em>Blázni</em> s&nbsp;pesničkou je neskutočný, Ľubo s&nbsp;Bebou 
odviedli podľa mňa parádnu robotu. Je radosť dívať sa na&nbsp;to. Moja najväčšia „srdcovka“ je 
Juanova pieseň, má nádherné slová.
<p>
<br><strong>Ako sa ti hrá vo svojom kostýme?</strong></br>
Kostým je jedna z&nbsp;vecí, na&nbsp;ktorú som sa asi najviac tešil. Veľmi sa mi páči, kladne hodnotím, 
že mám aj čapicu. Cítim sa v&nbsp;ňom super a ďakujem touto cestou všetkým kostymérkam, 
ktoré sa na&nbsp;jeho tvorbe podieľali.
</p>
<br><strong>Kde si sa naučil spievať?</strong></br>
Čo sa týka spevu som absolútny samouk, nikdy som do žiadnej ZUŠ-ky na&nbsp;spev nechodil. 
Techniku nemám vlastne takmer žiadnu. Čo určite hudobníci, speváci, ktorí ma počúvajú, 
spoznali.
<p>
<br><strong>Je gitara tvoja láska?</strong></br>
Obrovská! Veľmi rád na&nbsp;nej hrám, vychutnávam si jej zvuk. Je pre mňa priestorom, kde sa 
možem uvoľniť, netrápiť sa, hrať si, čo chcem. Hra na&nbsp;gitare ma napĺňa šťastím a pokojom. 
Áno, gitara je moja láska.
</p>
<br><strong>Máš nejaký odkaz pre čitateľov?</strong></br>
Chcel by som sa veľmi pekne poďakovať za&nbsp;každú pochvalu a všetku podporu. Prajem im, aby 
boli pokojom, šťastím, radosťou a úsmevom na&nbsp;tvári naplnené všetky ich dni a aby sa nebáli 
túto radosť rozdávať aj ľuďom navôkol. A Pán Boh sa bude z&nbsp;nás všetkých veľmi
tešiť.

<h2><u>Tancuj, tancuj, vykrúcaj...</u> (tanečníci )</h2>
<strong><em>Neodmysliteľnou súčasťou divadelných hier z&nbsp;produkcie GCM sú tance. Z&nbsp;roka na&nbsp;rok, od 
hry k&nbsp;hre sú náročnejšie, ale zato krajšie a profesionálnejšie. Ako sme mohli zistiť, medzi 
tanečníkmi je veselo. A dostať od&nbsp;nich serióznu odpoveď, nebolo vôbec ľahké.</em></strong>
<p>
<strong>Tri, dva, jedna, štart, teraz alebo nikdy. Jedinečná príležitosť na&nbsp;rozhovor práve nastala. 
Aspoň sa tak zdá. Tanečníci a tanečníčky v&nbsp;čiernych, ba poniektorí vo farebných pyžamkách 
s&nbsp;bielymi gumami z&nbsp;nohavíc, niektorí aj bez nich práve dobehli z&nbsp;improvizovanej scény 
zvanej veľká telocvičňa. „Sú choreografie ťažké ?“ položila som otázku.</strong> „Čo? Aké 
geografie?!“ znie odpoveď. <strong>Pokus číslo dva: „Aké sú choreografie?“</strong> „Ááále, primitívne, 
triviálne.“ ozýva sa. <strong>Kto mu to ale uverí, veď úsmev má od&nbsp;ucha k&nbsp;uchu a smeje sa na 
každom slove. Otáčam sa na&nbsp;opačnú stranu:</strong> „Výborné!“ zaznie asi pravdivejšia odpoveď. <strong>„A
moji milí, čo očakávate od&nbsp;hry?“</strong> „Od&nbsp;hry? Nuž, minimálne úspech.“ <strong>Budúcnosť na&nbsp;dlani, istá 
a bez pochybností. Kto by nechcel? </strong>
</p>
<strong>Snažím sa nahliadnuť do tajomstva nácvikov, ktorým zanietene holdovali aj počas 
víkendov.</strong> „Aké boli?“ <strong>A zase múdra odpoveď:</strong> „ Jedna, jedna.“ <strong>„Nepýtam sa na&nbsp;známky 
z&nbsp;telesnej! Opíšte mi nácviky!“ Smiech. Hotový výbuch. Lavína smiechu. „Čo sa na&nbsp;tých
nácvikov také smiešne deje?“</strong> „Bijeme sa tu, trháme si tu vlasy...“ Verte, či neverte, tieto 
javy boli dosvedčené očitými svedkami. Má to aj pokračovanie: „My baby si závidíme sukne, 
krásne vlasy a účesy. Nedá sa to vydržať.“ <strong>Ako vidím, tanečníci sa rútia do záhuby. Alebo?</strong>
 „Je tu taká rodinná atmosféra.“ <strong>Asi to nebude až také zlé, usudzujem z&nbsp;veselých tvárí a z 
priemerného počtu vlasov na&nbsp;hlavách.</strong>
<p>
<strong>Otázka na&nbsp;telo. „Akí sú tréneri?“</strong> „Nároční.“ <strong>Tento raz im verím.</strong> Je tu aj vyslovená 
predtucha: „Myslím, že sú profesionáli.“ <strong>Trafil do čierneho. Zlatý klinec?</strong> „Ale pekní sú.“ <strong>A 
všetci sa opäť smejú. Ja s&nbsp;nimi, priznávam. „Tešíte sa do divadla?</strong> ,,Tak určite...“

<h2><u>Desať riadkov na&nbsp;rybárskej sieti nie je hračka</u> ( kostymérky)</h2>
<strong><em>Nebolo ich vidieť ani počuť , ale keby sa rozhodli štrajkovať, divadlo zostane bez podstatnej 
časti. Predstavujeme vám slečny z&nbsp;kostymérskej dielne! </em></strong>
<p>
<br><strong>Prečo ste sa rozhodli byť kostymérkami? </strong></br>
• Chceli sme vytvoriť niečo pekné. 
<br>• Nemám talent na&nbsp;tanec, spev ani herectvo, no chcela som sa nejako na&nbsp;tejto hre podieľať. </br>
• Neuspela som na&nbsp;kastingu. 
</p>
<br><strong>Čo všetko ste vyrábali?</strong></br>
• Robili sme iba jeden celý kostým, aj ten nikde nepoužili (smiech). Všetkým bol malý. 
<br>• Ja som robila topánky z&nbsp;kože, klobúky a siete. </br>
• Prišívali sme stužky a krajky. 
<p>
<br><strong>Rybárske siete máš na&nbsp;mysli? </strong></br>
Áno, rybárske. 
</p>
<br><strong>Ako ste ich vyrábali? </strong></br>
• Z&nbsp;motúza. Iba sme ich uzlili, uzlili a uzlili, až sme ich úplne „douzlili“. 
<p>
<br><strong>Mali ste aj vy nácviky? Čo ste robili v&nbsp;divadle? </strong></br>
• Nácviky neboli, my sme išli na&nbsp;ostro. 
<br>• Každému sme mali prideliť šaty a postarať sa, aby sa nestratili. Samozrejme, niektorým sa
stratili. A potom ich zrazu niekto priniesol. Medzitým nastal chaos. </br>
• Zo začiatku sme nepoznali všetky kostýmy, vyznať sa v&nbsp;nich, keď boli zavesené na 
vešiakoch, nebolo preto ľahké. 
</p>
<br><strong>Ktoré šaty sa vám páčili najviac? </strong></br>
• Tie, na&nbsp;ktorých sme pracovali. 
<br>• Tie, ktoré mali seňory z&nbsp;Granady. </br>
• Mne sa páčili Juanove topánky. Celý Juanov kostým bol pekný. Mal dobrú košeľu, fakt 
dobrú. 
<p>
<br><strong>Vedeli by ste si z&nbsp;kostýmov vybrať niečo, čo by ste si obliekli do školy? </strong></br>
• Áno, jasné. Blúzku, ktorú malo na&nbsp;sebe dievča z&nbsp;rodného mesta. Na&nbsp;tú som prišívala stuhu. 
A Juanove topánky. 
<br>• Topánky s&nbsp;prackou, ktoré Juan dáva Ježiškovi, tie by som chcela ja.  </br>
• Ja by som chcela Juanovu tašku. ...Juana vlastne vyzlečieme celého. 
</p>
<br><strong>Kto rozhodoval o&nbsp;návrhoch kostýmov? </strong></br>
My nie. Väčšina z&nbsp;nich bola požičaná z&nbsp;divadla alebo ich šili sestričky. My sme len prišívali 
stužky a dokončovali ich. 
<p>
<br><strong>Ako sa pozeráte na&nbsp;svoju úlohu v&nbsp;hre Juan de Dios? </strong></br>
Páčilo by sa nám, keby sme sa mohli trošku viac podieľať na&nbsp;tvorbe kostýmov a na&nbsp;ich 
návrhoch. 
</p>
<br><strong>Čo bola najhoršia vec, ktorú ste robili? </strong></br>
Ja som robila 2 a pol hodiny desať riadkov na&nbsp;rybárskej sieti. Škoda, že siete sú len v&nbsp;jednej 
scéne, keď sme sa už s&nbsp;nimi tak natrápili. Ale sú pekné. 
<p>
<br><strong>Vyrábali ste aj nejaké doplnky? </strong></br>
Ruže do vlasov pre tanečnice. Nezabudnite si ich všimnúť! 
</p>
<br><strong>Čo vám dala práca kostymérok? </strong></br>
• Dúfala som, že sa naučím šiť podľa strihov, ale nenaučila som sa nič nové. Iba som využila 
svoje doterajšie schopnosti, toto by som asi nedala. 
<br>• Ja som sa naučila šiť. I keď biedne, ale aspoň viem dať niť do šijacieho stroja, spodnú aj 
vrchnú . </br>
• Spoznala som lepšie nových ľudí.

<h2><u>Je to vlastne chúďatko ...</u> (Naďa Kraimerová)</h2>
<strong><em>Milovať a nebyť milovaný ? Každý si vie predstaviť, že je to ťažký osud. Aj v&nbsp;blízkosti sv. 
Juana de Dios žila osôbka, ktorej láska nebola opätovaná. Na&nbsp;Beatriz sme sa spýtali jej 
divadelnej predstaviteľky Nadi Krajmerovej: </em></strong>
<p>
<br><strong>Mohla by si nám Beatriz predstaviť? </strong></br>
Beatriz je vlastne chúďatko. Zaľúbená mladá dáma, ktorá túžila po láske zo strany nášho 
Juana. Ale nakoniec sa to nepodarilo. 
</p>
<br><strong>Ako si sa dozvedela, že hráš postavu Beatriz a aké boli tvoje reakcie? </strong></br>
O&nbsp;svojej úlohe som sa dozvedela na&nbsp;prvom oficiálnom stretnutí. Bolo to veľmi nečakané. 
Zrazu zaznelo moje meno a ja som zostala veľmi prekvapená: „ Čo, ja?“ Túto úlohu som 
vôbec nečakala. 
<p>
<br><strong>Zmenila by si jej príbeh, keby to bolo možné? </strong></br>
Ako dospievajúce dievča, ktoré má rado romantické príbehy, určite áno. 
</p>
<br><strong>Si skrytý herecký talent objavený sr. Máriou Marthe? Alebo máš herecké skúsenosti? </strong></br>
Už mám za&nbsp;sebou deväť rokov v&nbsp;dramatickom súbore. 
<p>
<br><strong>Bola si zapojená aj do nejakého väčšieho predstavenia? </strong></br>
Zo súborom, ktorý vznikol už na&nbsp;základnej škole, som absolvovala už viac väčších i menších 
predstavení a divadelných projektov. 
</p>
<br><strong>Čo sa Ti páči na&nbsp;hereckom povolaní? </strong></br>
Asi všetko. Štýl života a to, že nie som stále na&nbsp;jednom mieste. Spoznávam nových ľudí, nové 
mestá, naberám skúsenosti. Teším sa na&nbsp;každé nové predstavenie a stvárňovanie vždy inej 
postavy. Môžem hrať niekoho, kým v&nbsp;skutočnosti vôbec nie som. 
<p>
<br><strong>Ako si vnímala atmosféru v&nbsp;divadle? </strong></br>
Atmosféru v&nbsp;divadle mám veľmi rada. Ako sa hovorí , vždy mi to pohladí dušu. Veľmi si 
divadlo vychutnávam. 
</p>
<br><strong>Nácviky na&nbsp;hru Juan de Dios bývali poobede. Zohľadňovali to učitelia na&nbsp;hodinách? </strong></br>
Snažila som sa na&nbsp;hodiny naučiť. Niečo sa mi podarilo, niečo nie. Autobusy predsa nechodia 
tak ako ja chcem. Ale boli voči mne dosť zhovievaví . 
<p>
<br><strong>Zostala Ti v&nbsp;pamäti nejaká zábavná príhoda z&nbsp;nácvikov? </strong></br>
Raz, ešte keď sme skúšali v&nbsp;malej telocvični, boli sme tam už poriadne dlho. Začalo nám z 
toho trošku pravdupovediac „hrabkať“ a boli sme takí hladní, že sme vyjedali sestre Márii 
Zuzane tyčinky. A samozrejme, popri tom sme hrali... 
</p>
<br><strong>Je sestra Mária Marthe náročná a prísna režisérka? </strong></br>
Mária Marthe , keďže je sestra, nemôže byť tvrdá. :) Ide jej to naozaj perfektne. Je to milé 
stvorenie. 
<p>
<br><strong>Ako sa Ti páči Tvoj kostým? </strong></br>
Kostým. Je zvláštny. A je v&nbsp;ňom teplo. ...ale je veľmi pekný. 
</p>
<br><strong>Keby si si mohla vybrať, akú postavu by si si zahrala? </strong></br>
Fúha, ťažká otázka. Neviem. Ale asi by som skúsila zahrať Juana. 
<p>
<br><strong>Ako sa ti s&nbsp;Jurom Vontorčíkom hralo? </strong></br>
Zo začiatku to bolo nesvoje, ostýchavé, ale postupom času sa to zlepšilo a potom už všetko 
išlo ako po masle. Neviem to určite, ale Juro sa asi predtým divadlu veľmi nevenoval. Napriek 
tomu mu to išlo celkom dobre a čím dlhšie sme hrali, tým bol lepší. Ja som s&nbsp;Jurom problém 
nemala, hralo sa mi s&nbsp;ním veľmi dobre. 
</p>
<br><strong>Čo hovorí Tvoja rodina? </strong></br>
Sú radi, že sa niečomu venujem. Aspoň ma uvidia v&nbsp;inom citovom rozpoložení. Vždy ma prídu 
podporiť, ale niekedy, a obzvlášť mamička, aj skritizovať. 
<p>
<br><strong>Ako si prežívala to, že si kvôli chorobe nemohla hrať Beatriz aj v&nbsp;DAB? </strong></br>
To bolo to najhoršie, čo sa mi mohlo stať. Ešte dva alebo tri dni pred&nbsp;prvým predstavením 
bola za&nbsp;mnou v&nbsp;nemocnici sestra Mária Marthe so sestrou Máriou Zuzanou a Jurom. 
Keď som ich uvidela nebolo mi všetko jedno, pretože som veľmi túžila zahrať si v&nbsp;DAB-e. 
Pamätám sa ako som im hovorila, že keby sa mi nedalo hrať prvý deň , tak druhý prídem. To 
sa mi však tiež nepodarilo splniť. Napísala som sestre Márii Marthe SMS s&nbsp;prianím aby sa im 
to vydarilo. A samozrejme, že som potom preplakala celú noc. 
</p>
<br><strong>Čo si si z&nbsp;hry odniesla? </strong></br>
Veľa pozitívnych vecí, naučila som sa lepšie vnímať ľudí okolo seba, nabrala som skúsenosti, 
spoznala som nových ľudí. Bolo mi potešením zúčastniť sa tejto hry. 
<p>
<br><strong>Máš divadelné ambície do budúcnosti? Nerozmýšľala si hrať v&nbsp;divadle profesionálne? </strong><br>
Je to môj sen. Dostať sa na&nbsp;VŠMÚ a uplatniť sa ako herečka. Už dosť dlhú dobu o&nbsp;tom snívam 
a dúfam, že sa mi to raz podarí.
</p>
